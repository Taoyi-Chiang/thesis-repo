# -*- mode: mandoku-view; -*-
#+TITLE: 前漢書
#+DATE: 2015-08-24 22:19:37.418271
#+PROPERTY: ID KR2a0007
#+PROPERTY: BASEEDITION WYG    
#+PROPERTY: JUAN 御製題宋版前漢書
<pb:KR2a0007_WYG_000-1a>¶
御製題宋版前漢書¶
冠冕琳瑯天祿収因刋書目閱從頭(内府舊藏宋槧前/漢書為天禄琳瑯)¶
(之冠兹因校勘四庫全書總目/復閱及之更覺其精妙罕匹)呉蔵本自趙魏國楚得¶
重歸王弇州久入上方不知故(其書初為趙孟頫所蔵/入明則自陸顧兩家展)¶
(轉流傳歸之王世貞趙與王皆于卷前自畫其像/王并有䟦向雄題識簡端亦未及此次之經意也)兹編¶
四庫識其由舊盃新斚多佳玉却笑無能大白浮¶
#+PROPERTY: JUAN 御製讀漢書
<pb:KR2a0007_WYG_000-2a>¶
御製讀漢書¶
父欲安劉劉未安子謀安吕吕為殘其基髙帝失長算¶
平勃奚稱智力殫¶
　張良進四皓非安劉實害劉此杜牧之卓識向曽屢¶
　見題詠兹不複綴夫辟疆非良之子乎乃以安吕之¶
　計教陳平平巧詐患失之小人也圗脫禍而聽其言¶
　吕氏權由此起設非后死而軍左袒則天下已為吕¶
　矣平勃又焉能安劉哉然其失總因髙帝既知恵帝¶
<pb:KR2a0007_WYG_000-2b>¶
　不類已當廢之而立文帝乃牽私愛而欲立如意夫¶
　如意孺子也焉知其類已乎此由寵戚姬耳卒致戚¶
　姬為人彘恵帝引酒自廢而髙帝諸子被殺者復三¶
　人吾以為吕雉之禍實髙帝自召之而陳平之請封¶
　諸吕實佐之謂之為巧詐患失之小人不亦宜乎¶
#+PROPERTY: JUAN 御製讀叔孫通傳
<pb:KR2a0007_WYG_000-3a>¶
御製讀叔孫通傳¶
叔孫待詔時䛕言免虎口漢王憎儒服短衣隨左右緜¶
蕞肄朝儀百官敬奔走尊卑各以次奉觴起上夀稷嗣¶
拜奉常五百賜金受諸生悉為郎分金不已有諸生乃¶
推伏叔孫聖人否子輿闢衍儀其道比妾婦賢哉魯兩¶
生窮不失所守¶
#+PROPERTY: JUAN 御製讀前漢書汲黯傳
<pb:KR2a0007_WYG_000-4a>¶
御製讀前漢書汲黯傳¶
踞厠視侍中如孟説各殊劉云當從孟吾亦云然乎(漢書/注如)¶
(淳以厠為溷孟康以厠為牀邊側孟説似屬近理可從/不則常人登溷尚知避人况人主乎即令宴見何難少)¶
(須乃有聴其就溷入視之事曲解相沿盖特/泥沛公如厠之文亦由馬遷誣記為作俑耳)丞相𢎞宴¶
覲時或不冠夫均應為輕之亦失禮貎無不冠不見黯¶
遥望避帷趨其敬有如此何不重用渠然吾有疑焉治¶
身禮樂須弗冠以臨下豈為恭已模蘭臺語過夸馬遷¶
之同途讀史貴明理乃鮮失于誣¶
#+PROPERTY: JUAN 御製讀蘇武傳
<pb:KR2a0007_WYG_000-5a>¶
御製讀蘇武傳¶
成仁不辱自堪表齧雪餐㫋恐未然遷史好竒班亦爾¶
子輿早及武成篇(常謂正史當存實録毋貴竒特苟其/事足信人義足勸世斯可矣如蘇武)¶
(之仗莭誓死不辱君命誠人臣之極則&KR0757;莭牧羝有百/折不回之氣匈奴敬之始而絶飲繼則給食是誠情理)¶
(所必有而亦忠貞之可傳也若必謂齧雪咽㫋則雪或可/齧㫋必不可咽即一時齧之咽之亦非數日可常藉以)¶
(不死之事以是為武莭將恐智者疑其不然矣予故論/其竒而闢之又武掘野䑕去草實而食之張宴注謂取)¶
(䑕及草實并而食之師古是蘇林之説以為取䑕所蔵/草實而食之張注誠舛䑕無可食之理而劉攽以為北)¶
(方野䑕之類甚多皆可食誠堪噴飯今漠北有野䑕䝉/古名曰鄂和托那每取草實蔵穴中以為食其草實之)¶
<pb:KR2a0007_WYG_000-5b>¶
(名則曰墨克爾他槩弗取喀爾喀窮乏之人多有掘得/之以為充饑具然必留少許於穴中盖謂既攘彼食不)¶
(宜盡絶其粮致饑而死也此事足徴武所/為而惜蘇林師古所載皆未詳故並識之)¶
#+PROPERTY: JUAN 御製讀蕭望之傳
<pb:KR2a0007_WYG_000-6a>¶
御製讀蕭望之傳¶
東海有鉅儒治經修素履露索不肯聴抱闗為禄仕宣¶
廟嚮聞名對筞稱進止一嵗乃三遷何以酬知己雅意¶
本在朝平原辭刾史馮翊復移病諭意事方視雖曰不要¶
君其孰信乎此義利抗明辨而胡自擅使大閑固未踰¶
小莭詎盡美恭顯方枋政薫蕕無合理子伋上書訟適¶
用速讒毁浸潤災无妄延縁禍自取(叶/)慷慨飲藥終足¶
以厲懦鄙一再猶不知渭陵實暗矣¶
#+PROPERTY: JUAN 御製讀史丹傳
<pb:KR2a0007_WYG_000-7a>¶
御製讀史丹傳¶
史美頃侯輔道周皇孫燕啄竟貽憂恰如杜牧評黄綺¶
不是安劉是㓕劉¶
#+PROPERTY: JUAN 御製讀翟方進傳
<pb:KR2a0007_WYG_000-8a>¶
御製讀翟方進傳¶
孤童耻小史携母旅京師努力績經學名莭頗自持謙¶
牧讓胡常藉甚名譽馳劾免兩司𨽻風厲人共知胡乃¶
右丞相託言漢舊儀御坐為起立在輿為下之太陽下¶
同物仰照真乖宜薛宣誡掾史豈得謂無私其後果代¶
宣公絜弗茍為求指濟深文好勝勇遂非疾惡固云直¶
修怨寜匪巇長辜猶隐諱星變遂戚貽白馬賜上尊啜¶
泣亦已遲反復鴻隙陂童謡翟子威¶
#+PROPERTY: JUAN 御製讀龔遂傳
<pb:KR2a0007_WYG_000-9a>¶
御製讀龔遂傳¶
賣劍令買牛賣刀令買犢千古傳名談此義欠三復賣¶
必有買者刀劒仍齊俗力耕果誰是何致有積蓄設曰¶
售他方道逺舂糧宿以隣國為壑亦非王政穆王生所¶
教言天子悅謙牧日日不相視悤忙醉相告少卿本通¶
政明經藴以夙數語誰弗知奚待彼私淑馬遷已好竒¶
孟堅繼其躅不如斯者多史䇿誠難讀¶
#+PROPERTY: JUAN 敘例
<pb:KR2a0007_WYG_000-10a>¶
欽定四庫全書¶
　前漢書敘例¶
　　唐正議大夫行祕書少監琅邪縣開國子顏師古撰¶
儲君體上哲之姿膺守器之重俯降三善博綜九流觀¶
炎漢之餘風究其終始懿孟堅之述作嘉其宏贍以為¶
服應曩説疎紊尚多蘇晉衆家剖斷蓋尠蔡氏纂集尤¶
為抵捂自兹以降蔑足有云悵前代之未周愍將來之¶
多惑顧召幽仄俾竭芻蕘匡正暌違徼揚鬱滯將以博¶
<pb:KR2a0007_WYG_000-10b>¶
喻胄齒遠覃邦國𢎞敷錦帶啓導青衿曲禀宏規備䝉¶
嘉惠增榮改觀重價流聲斗筲之材徒思罄力駑蹇之¶
足終慙遠致嵗在重光律中大吕是謂涂月其書始就¶
不耻狂簡輙用上聞粗陳指例式存揚㩁¶
漢書舊無註解唯服䖍應劭等各為音義自别施行至¶
典午中朝爰有晉灼集為一部凡十四卷又頗以意增¶
益時辯前人當否號曰漢書集註屬永嘉喪亂金行播¶
遷此書雖存不至江左是以爰自東晉迄于梁陳南方¶
<pb:KR2a0007_WYG_000-11a>¶
學者皆弗之見有臣瓚者莫知氏族考其時代亦在晉¶
初又總集諸家音義稍以已之所見續厠其末舉駮前¶
説喜引竹書自謂甄明非無差爽凡二十四卷分為兩¶
帙今之集解音義則是其書而後人見者不知臣瓚所¶
作乃謂之應劭等集解王氏七志阮氏七錄並題云然¶
斯不審耳學者又斟酌瓚姓附著安施或云傅族旣無¶
明文未足取信蔡謨全取臣瓚一部散入漢書自此以¶
來始有注本但意浮功淺不加隱括屬輯乖舛錯亂實¶
<pb:KR2a0007_WYG_000-11b>¶
多或乃離析本文隔其辭句穿鑿妄起職此之由與未¶
注之前大不同矣謨亦有兩三處錯意然於學者竟無¶
𢎞益¶
漢書舊文多有古字解説之後屢經遷易後人習讀以¶
意刊改傳寫既多彌更淺俗今則曲覈古本歸其眞正¶
一往難識者皆從而釋之¶
古今異言方俗殊語末學膚受或未能通意有所疑輙¶
就增損流遯忘返穢濫實多今皆刪削克復其舊¶
<pb:KR2a0007_WYG_000-12a>¶
諸表列位雖有科條文字繁多遂致舛雜前後失次上¶
下乖方昭穆參差名實虧廢今則尋文究例普更刊整¶
澄蕩愆違審定阡陌就其區域更為局界非止尋讀易¶
曉庶令轉寫無疑¶
禮樂歌詩各依當時律呂修短有節不可格以恒例讀¶
者茫昧無復識其斷章解者支離又乃錯其句韻遂使¶
一代文采空韞精奇累葉鑽求罕能通習今並隨其曲¶
折剖判義理歴然易曉更無疑滯可得諷誦開心順耳¶
<pb:KR2a0007_WYG_000-12b>¶
凡舊注是者則無間然具而存之以示不隱其有指趣¶
畧舉結約未伸衍而通之使皆備悉至於詭文僻見越¶
理亂真匡而矯之以祛惑蔽若汎説非當蕪辭競逐茍¶
出異端徒為煩冗秪穢篇籍蓋無取焉舊所闕漏未嘗¶
解説普更詳釋無不洽通上考典謩旁究蒼雅非茍臆¶
説皆有援據六蓺殘缺莫覩全文各自名家揚鑣分路¶
是以向歆班馬仲舒子雲所引諸經或有殊異與近代¶
儒者訓義弗同不可追駮前賢妄指瑕纇曲從後説茍¶
<pb:KR2a0007_WYG_000-13a>¶
會扄塗今則各依本文敷暢厥指非不考練理固宜然¶
亦猶康成注禮與其書易相偝元凱解傳無係毛鄭詩¶
文以類而言其意可了爰自陳項以迄哀平年載旣多¶
綜輯斯廣所以紀傳表志時有不同當由筆削未休尚¶
遺秕稗亦為後人傳授先後錯雜隨手率意遂有乖張¶
今皆窮波討源搆會甄釋¶
字或難識兼有借音義指所由不可暫闕若更求諸别¶
卷終恐廢於披覽今則各於其下隨即翻音至如常用¶
<pb:KR2a0007_WYG_000-13b>¶
可知不涉疑昧者衆所共曉無煩翰墨¶
近代注史競為該博多引雜説攻擊本文至有詆訶言¶
辭掎摭利病顯前修之紕僻騁已識之優長乃效矛盾¶
之仇讐殊乖粉澤之光潤今之注解翼贊舊書一遵軌¶
轍閉絶岐路¶
諸家注釋雖見名氏至於爵里頗或難知傳無所存具¶
列如左¶
荀悅字仲豫潁川人後漢秘書監(撰漢紀三十卷其事/皆出漢書○宋祁曰)¶
<pb:KR2a0007_WYG_000-14a>¶
　(景祐間余靖校本注末有後人/取悅所著書入於注本十一字)¶
服䖍字子愼滎陽人後漢尚書侍郎高平令九江太守¶
　(初名重改名/祗後定名䖍)¶
應劭字仲瑗(一字仲援/一字仲遠)汝南南頓人後漢蕭令御史營¶
　令泰山太守¶
伏儼字景宏琅邪人¶
劉德北海人¶
鄭氏晉灼音義序云不知其名而臣瓚集解輙云鄭德¶
<pb:KR2a0007_WYG_000-14b>¶
　旣無所據今依晉灼但稱鄭氏耳(○宋祁曰景祐余/靖校本云鄭氏舊)¶
　(傳晉灼集注云北海人不知其名/而臣瓚以為鄭德今書但稱鄭氏)¶
李斐不詳所出郡縣¶
李奇南陽人¶
鄧展南陽人魏建安中為奮威將軍封高樂鄉侯¶
文穎字叔良南陽人後漢末荆州從事魏建安中為甘¶
　陵府丞¶
張揖字稚讓清河人(一云河/間人)魏太和中為博士(止解司/馬相如)¶
<pb:KR2a0007_WYG_000-15a>¶
　(傳一/卷)¶
蘇林字孝友陳留外黄人魏給事中領秘書監散騎常¶
　侍永安衛尉大中大夫黄初中遷博士封安成亭侯¶
　(○宋祁曰景祐余靖校本孝友字下/有一云彦友四字安成亭侯無亭字)¶
張晏字子博中山人¶
如淳馮翊人魏陳郡丞¶
孟康字公休安平廣宗人魏散騎侍郎宏農太守領典¶
　農校尉勃海太守給事中散騎常侍中書令後轉為¶
<pb:KR2a0007_WYG_000-15b>¶
　監封廣陵亭侯¶
項昭不詳何郡縣人¶
韋昭字𢎞嗣呉郡雲陽人呉朝尚書郎太史令中書郎¶
　博士祭酒中書僕射封高陵亭侯¶
晉灼河南人晉尚書郎¶
劉寳字道眞高平人晉中書郎河内太守御史中丞太¶
　子中庶子吏部郎安北將軍(侍皇太子講漢書别有/駮義○宋祁曰景祐余)¶
　(靖校本云劉寳字道宇高/平人晉吏部侍郎餘無説)¶
<pb:KR2a0007_WYG_000-16a>¶
臣瓚不詳姓氏及郡縣(○宋祁曰景祐余靖校本云臣/瓚不知何姓案裴駰史記序云)¶
　(莫知姓氏韋稜續訓又言未詳而劉孝標類苑以為/于瓚酈元注水經以為薛瓚姚察訓纂云案庾翼集)¶
　(于瓚為翼主簿兵曹參軍後為建威將軍晉中興書/云翼病卒而大將于瓚等作亂翼長史江虨誅之于)¶
　(瓚乃是翼將不載有注解漢書然瓚所采衆家音義/自服䖍孟康以外並因晉亂湮滅不傳江左而高紀)¶
　(中瓚案茂陵書文紀中案漢祿秩令此二書亦復亡/失不得過江明此瓚是晉中朝人未喪亂之前故得)¶
　(具其先輩音義及茂陵書漢令等耳蔡謨之江左以/瓚二十四卷散入漢書今之注也若謂為于瓚乃是)¶
　(東晉人年代前後了不相會此瓚非于足可知矣又/案穆天子傳目錄云祕書校書郎中傅瓚校古文穆)¶
　(天子傳曰記穆天子傳者汲縣人不準盗發古塜所/得書今漢書音義臣瓚所案多引汲書以駮衆家訓)¶
<pb:KR2a0007_WYG_000-16b>¶
　(義此瓚疑是傅瓚瓚時職典校書故稱臣也顔師古/曰後人斟酌瓚姓附之傅族耳既無明文未足取信)¶
郭璞字景純河東人晉贈𢎞農太守(止注相如傳序/及游獵詩賦)¶
蔡謨字道明陳留考城人東晉侍中五兵尚書太常領¶
　祕書監都督徐兗青三州諸軍事領徐州刺史左光¶
　祿大夫開府儀同三司領揚州牧侍中司徒不拜贈¶
　侍中司空諡文穆公¶
崔浩字伯深清河人後魏侍中特進撫軍大將軍左光¶
　祿大夫司徒封東郡公(撰荀悅漢紀音義○宋祁/曰景祐校本作字伯淵)¶
#+PROPERTY: JUAN 敘例考證
<pb:KR2a0007_WYG_000-17a>¶
　前漢書敘例考證¶
儲君體上哲之姿云云○(臣召南/)按顔師古因太子承¶
　乾之命注釋漢書故此序首言儲君其書成於貞觀¶
　十五年歲在辛丑故曰歲在重光也¶
茍會扄塗○監本别本俱訛作局塗非也今從古本改¶
諸家注釋雖見名氏云云(臣浩/)按此另為一條監本接¶
　連前文非是今提行寫¶
魏建安中○顧炎武日知錄曰敘例列姓氏鄧展文穎¶
<pb:KR2a0007_WYG_000-17b>¶
　下並云魏建安中建安乃獻帝年號雖政出曹氏不¶
　得遽名以魏(臣召南/)按日知錄説是又文穎魏建安¶
　中為甘陵府丞按兩漢無府丞官名甘陵改自安帝¶
　或如續志太常屬官每陵園令各一人丞及校長各¶
　一人則文穎為甘陵丞不得云為甘陵府丞也¶
清河人一云河間人○河間訛阿間今改正(臣召南/)按¶
　師古所列諸家名氏自荀悦至崔浩共二十三人而¶
　監本載宋景祐時余靖上言總先儒注解名姓可見¶
<pb:KR2a0007_WYG_000-18a>¶
　者三十五人蓋三十五係二十三傳寫之訛也不然¶
　宋祁謂諸家名氏已附注顏師古敘例之下益不可¶
　解矣¶
　¶
　¶
　¶
　¶
　¶
<pb:KR2a0007_WYG_000-18b>¶
　¶
　¶
　¶
　¶
　¶
　¶
　¶
　前漢書敘例考證¶
#+PROPERTY: JUAN 目錄
<pb:KR2a0007_WYG_000-19a>¶
欽定四庫全書　　　　　　史部一¶
　前漢書目錄　　　　　　　正史類¶
　　漢　　蘭　　臺　　　令　　史班　固撰¶
　　唐正議大夫行祕書少監琅邪縣開國子顏師古注¶
帝紀¶
前漢書卷一上¶
　帝紀第一上¶
　　高祖(邦/)¶
<pb:KR2a0007_WYG_000-19b>¶
前漢書卷一下¶
　帝紀第一下¶
　　高祖¶
前漢書卷二¶
　帝紀第二¶
　　惠帝(盈/)¶
前漢書卷三¶
　帝紀第三¶
<pb:KR2a0007_WYG_000-20a>¶
　　高后(雉/)¶
前漢書卷四¶
　帝紀第四¶
　　文帝(恒/)¶
前漢書卷五¶
　帝紀第五¶
　　景帝(啓/)¶
前漢書卷六¶
<pb:KR2a0007_WYG_000-20b>¶
　帝紀第六¶
　　武帝(徹/)¶
前漢書卷七¶
　帝紀第七¶
　　昭帝(弗陵/)¶
前漢書卷八¶
　帝紀第八¶
　　宣帝(詢/)¶
<pb:KR2a0007_WYG_000-21a>¶
前漢書卷九¶
　帝紀第九¶
　　元帝(奭/)¶
前漢書卷十¶
　帝紀第十¶
　　成帝(驁/)¶
前漢書卷十一¶
　帝紀第十一¶
<pb:KR2a0007_WYG_000-21b>¶
　　哀帝(欣/)¶
前漢書卷十二¶
　帝紀第十二¶
　　平帝(衎/)¶
表¶
前漢書卷十三¶
　表第一¶
　　異姓諸侯王¶
<pb:KR2a0007_WYG_000-22a>¶
前漢書卷十四¶
　表第二¶
　　諸侯王¶
前漢書卷十五上¶
　表第三上¶
　　王子侯¶
前漢書卷十五下¶
　表第三下¶
<pb:KR2a0007_WYG_000-22b>¶
　　王子侯¶
前漢書卷十六¶
　表第四¶
　　高惠高后孝文功臣¶
前漢書卷十七¶
　表第五¶
　　景武昭宣元成哀功臣¶
前漢書卷十八¶
<pb:KR2a0007_WYG_000-23a>¶
　表第六¶
　　外戚恩澤侯¶
前漢書卷十九上¶
　表第七上¶
　　百官公卿¶
前漢書卷十九下¶
　表第七下¶
　　百官公卿¶
<pb:KR2a0007_WYG_000-23b>¶
前漢書卷二十¶
　表第八¶
　　古今人¶
　志¶
前漢書卷二十一上¶
　志第一上¶
　　律歴¶
前漢書卷二十一下¶
<pb:KR2a0007_WYG_000-24a>¶
　志第一下¶
　　律歴¶
前漢書卷二十二¶
　志第二¶
　　禮樂¶
前漢書卷二十三¶
　志第三¶
　　刑法¶
<pb:KR2a0007_WYG_000-24b>¶
前漢書卷二十四上¶
　志第四上¶
　　食貨¶
前漢書卷二十四下¶
　志第四下¶
　　食貨¶
前漢書卷二十五上¶
　志第五上¶
<pb:KR2a0007_WYG_000-25a>¶
　　郊祀¶
前漢書卷二十五下¶
　志第五下¶
　　郊祀¶
前漢書卷二十六¶
　志第六¶
　　天文¶
前漢書卷二十七上¶
<pb:KR2a0007_WYG_000-25b>¶
　志第七上¶
　　五行¶
前漢書卷二十七中之上¶
　志第七中之上¶
　　五行¶
前漢書卷二十七中之下¶
　志第七中之下¶
　　五行¶
<pb:KR2a0007_WYG_000-26a>¶
前漢書卷二十七下之上¶
　志第七下之上¶
　　五行¶
前漢書卷二十七下之下¶
　志第七下之下¶
　　五行¶
前漢書卷二十八上¶
　志第八上¶
<pb:KR2a0007_WYG_000-26b>¶
　　地理¶
前漢書卷二十八下¶
　志第八下¶
　　地理¶
前漢書卷二十九¶
　志第九¶
　　溝洫¶
前漢書卷三十¶
<pb:KR2a0007_WYG_000-27a>¶
　志第十¶
　　藝文¶
列傳¶
前漢書卷三十一¶
　列傳第一¶
　　陳勝　　　　　　　項羽¶
前漢書卷三十二¶
　列傳第二¶
<pb:KR2a0007_WYG_000-27b>¶
　　張耳(子敖/)　　　　　陳餘¶
前漢書卷三十三¶
　列傳第三¶
　　魏豹　　　　　　　田儋¶
　　韓王信¶
前漢書卷三十四¶
　列傳第四¶
　　韓信　　　　　　　彭越¶
<pb:KR2a0007_WYG_000-28a>¶
　　英布　　　　　　　盧綰¶
　　呉芮¶
前漢書卷三十五¶
　列傳第五¶
　　荆王(賈/)　　　　　　燕王(澤/)¶
　　呉王(濞/)¶
前漢書卷三十六¶
　列傳第六¶
<pb:KR2a0007_WYG_000-28b>¶
　　楚元王(交/)　　　　　劉向(子歆/)¶
前漢書卷三十七¶
　列傳第七¶
　　季布　　　　　　　欒布¶
　　田叔¶
前漢書卷三十八¶
　列傳第八(高五王/)¶
　　齊悼惠王(肥/)　　　　趙隱王(如意/)¶
<pb:KR2a0007_WYG_000-29a>¶
　　趙幽王(友/)　　　　　趙共王(恢/)¶
　　燕靈王(建/)¶
前漢書卷三十九¶
　列傳第九¶
　　蕭何　　　　　　　曹參¶
前漢書卷四十¶
　列傳第十¶
　　張良　　　　　　　陳平¶
<pb:KR2a0007_WYG_000-29b>¶
　　王陵　　　　　　　周勃(子亞夫/)¶
前漢書卷四十一¶
　列傳第十一¶
　　樊噲　　　　　　　酈商¶
　　夏侯嬰　　　　　　灌嬰¶
　　傅寛　　　　　　　靳歙¶
　　周緤¶
前漢書卷四十二¶
<pb:KR2a0007_WYG_000-30a>¶
　列傳第十二¶
　　張蒼　　　　　　　周昌¶
　　趙堯　　　　　　　任敖¶
　　申屠嘉¶
前漢書卷四十三¶
　列傳第十三¶
　　酈食其　　　　　　陸賈¶
　　朱建　　　　　　　婁敬¶
<pb:KR2a0007_WYG_000-30b>¶
　　叔孫通¶
前漢書卷四十四¶
　列傳第十四¶
　　淮南厲王(長/)　　　　衡山王(賜/)¶
　　濟北王(勃/)¶
前漢書卷四十五¶
　列傳第十五¶
　　蒯通　　　　　　　伍被¶
<pb:KR2a0007_WYG_000-31a>¶
　　江充　　　　　　　息夫躬¶
前漢書卷四十六¶
　列傳第十六¶
　　石奮　　　　　　　衛綰¶
　　直不疑　　　　　　周仁¶
　　張敺¶
前漢書卷四十七¶
　列傳第十七(文三王/)¶
<pb:KR2a0007_WYG_000-31b>¶
　　梁孝王(武/)　　　　　代孝王(參/)¶
　　梁懐王(揖/)¶
前漢書卷四十八¶
　列傳第十八¶
　　賈誼¶
前漢書卷四十九¶
　列傳第十九¶
　　爰盎　　　　　　　鼂錯¶
<pb:KR2a0007_WYG_000-32a>¶
前漢書卷五十¶
　列傳第二十¶
　　張釋之　　　　　　馮唐¶
　　汲黯　　　　　　　鄭當時¶
前漢書卷五十一¶
　列傳第二十一¶
　　賈山　　　　　　　鄒陽¶
　　枚乘(子臯/)　　　　　路溫舒¶
<pb:KR2a0007_WYG_000-32b>¶
前漢書卷五十二¶
　列傳第二十二¶
　　竇嬰　　　　　　　田蚡¶
　　灌夫　　　　　　　韓安國¶
前漢書卷五十三¶
　列傳第二十三(景十三王/)¶
　　河間獻王(德/)　　　　臨江哀王(閼/)¶
　　臨江閔王(榮/)　　　　魯恭王(餘/)¶
<pb:KR2a0007_WYG_000-33a>¶
　　江都易王(非/)　　　　膠西于王(端/)¶
　　趙敬肅王(彭祖/)　　　中山靖王(勝/)¶
　　長沙定王(發/)　　　　廣川惠王(越/)¶
　　膠東康王(寄/)　　　　清河哀王(乘/)¶
　　常山憲王(舜/)¶
前漢書卷五十四¶
　列傳第二十四¶
　　李廣(孫陵/)　　　　　蘇建(子武/)¶
<pb:KR2a0007_WYG_000-33b>¶
前漢書卷五十五¶
　列傳第二十五¶
　　衛青¶
　　霍去病(李息其公孫敖/趙食    郭昌)　(李沮德張次公奴趙信/路博    趙破)¶
前漢書卷五十六¶
　列傳第二十六¶
　　董仲舒¶
前漢書卷五十七上¶
<pb:KR2a0007_WYG_000-34a>¶
　列傳第二十七上¶
　　司馬相如¶
前漢書卷五十七下¶
　列傳第二十七下¶
　　司馬相如¶
前漢書卷五十八¶
　列傳第二十八¶
　　公孫𢎞　　　　　　卜式¶
<pb:KR2a0007_WYG_000-34b>¶
　　兒寛¶
前漢書卷五十九¶
　列傳第二十九¶
　　張湯(子安世/)　(安世子延壽/)¶
前漢書卷六十¶
　列傳第三十¶
　　杜周(子延年/)　(延年子緩/)　(緩弟欽/)¶
前漢書卷六十一¶
<pb:KR2a0007_WYG_000-35a>¶
　列傳第三十一¶
　　張騫　　　　　　　李廣利¶
前漢書卷六十二¶
　列傳第三十二¶
　　司馬遷¶
前漢書卷六十三¶
　列傳第三十三(武五子/)¶
　　戾太子(據/)　　　　　齊懐王(閎/)¶
<pb:KR2a0007_WYG_000-35b>¶
　　燕刺王(旦/)　　　　　廣陵厲王(胥/)¶
　　昌邑哀王(髆/)¶
前漢書卷六十四上¶
　列傳第三十四上¶
　　嚴助　　　　　　　朱買臣¶
　　吾丘壽王　　　　　主父偃¶
　　徐樂¶
前漢書卷六十四下¶
<pb:KR2a0007_WYG_000-36a>¶
　列傳第三十四下¶
　　嚴安　　　　　　　終軍¶
　　王襃　　　　　　　賈捐之¶
前漢書卷六十五¶
　列傳第三十五¶
　　東方朔¶
前漢書卷六十六¶
　列傳第三十六¶
<pb:KR2a0007_WYG_000-36b>¶
　　公孫賀(子敬聲/)　　　劉屈氂¶
　　車千秋　　　　　　王訢¶
　　楊敞(子㑮/)　　　　　蔡義¶
　　陳萬年(子咸/)　　　　鄭𢎞¶
前漢書卷六十七¶
　列傳第三十七¶
　　楊王孫　　　　　　胡建¶
　　朱雲　　　　　　　梅福¶
<pb:KR2a0007_WYG_000-37a>¶
　　云敞¶
前漢書卷六十八¶
　列傳第三十八¶
　　霍光　　　　　　　金日磾(子安上/)¶
前漢書卷六十九¶
　列傳第三十九¶
　　趙充國　　　　　　辛慶忌¶
前漢書卷七十¶
<pb:KR2a0007_WYG_000-37b>¶
　列傳第四十¶
　　傅介子　　　　　　常惠¶
　　鄭吉　　　　　　　甘延壽¶
　　陳湯　　　　　　　段會宗¶
前漢書卷七十一¶
　列傳第四十一¶
　　雋不疑　　　　　　疏廣(廣兄子受/)¶
　　于定國　　　　　　薛廣德¶
<pb:KR2a0007_WYG_000-38a>¶
　　平當　　　　　　　彭宣¶
前漢書卷七十二¶
　列傳第四十二¶
　　王吉(子駿/)　(孫崇/)　　貢禹¶
　　龔勝　　　　　　　龔舍(傳云兩/龔是也)¶
　　鮑宣(唐林/)　(薛方/)¶
前漢書卷七十三¶
　列傳第四十三¶
<pb:KR2a0007_WYG_000-38b>¶
　　韋賢(子𤣥成/)¶
前漢書卷七十四¶
　列傳第四十四¶
　　魏相　　　　　　　丙吉¶
前漢書卷七十五¶
　列傳第四十五¶
　　眭𢎞　　　　　　　夏侯始昌¶
　　夏侯勝　　　　　　京房¶
<pb:KR2a0007_WYG_000-39a>¶
　　翼奉　　　　　　　李尋¶
前漢書卷七十六¶
　列傳第四十六¶
　　趙廣漢　　　　　　尹翁歸¶
　　韓延壽　　　　　　張敞¶
　　王尊　　　　　　　王章¶
前漢書卷七十七¶
　列傳第四十七¶
<pb:KR2a0007_WYG_000-39b>¶
　　蓋寛饒　　　　　　諸葛豐¶
　　劉輔　　　　　　　鄭崇¶
　　孫寶　　　　　　　毋將隆¶
　　何並¶
前漢書卷七十八¶
　列傳第四十八¶
　　蕭望之(子育/)　(咸/)　(由/)¶
前漢書卷七十九¶
<pb:KR2a0007_WYG_000-40a>¶
　列傳第四十九¶
　　馮奉世(子野王/立  參)　(逡/)¶
前漢書卷八十¶
　列傳第五十(宣元六王/)¶
　　淮陽憲王(欽/)　　　　楚孝王(囂/)¶
　　東平思王(宇/)　　　　中山哀王(竟/)¶
　　定陶共王(康/)　　　　中山孝王(興/)¶
前漢書卷八十一¶
<pb:KR2a0007_WYG_000-40b>¶
　列傳第五十一¶
　　匡衡　　　　　　　張禹¶
　　孔光　　　　　　　馬宮¶
前漢書卷八十二¶
　列傳第五十二¶
　　王商　　　　　　　史丹¶
　　傅喜¶
前漢書卷八十三¶
<pb:KR2a0007_WYG_000-41a>¶
　列傳第五十三¶
　　薛宣　　　　　　　朱博¶
前漢書卷八十四¶
　列傳第五十四¶
　　翟方進(子宣/)　(義/)¶
前漢書卷八十五¶
　列傳第五十五¶
　　谷永　　　　　　　杜鄴¶
<pb:KR2a0007_WYG_000-41b>¶
前漢書卷八十六¶
　列傳第五十六¶
　　何武　　　　　　　王嘉¶
　　師丹¶
前漢書卷八十七上¶
　列傳第五十七上¶
　　揚雄¶
前漢書卷八十七下¶
<pb:KR2a0007_WYG_000-42a>¶
　列傳第五十七下¶
　　揚雄¶
前漢書卷八十八¶
　列傳第五十八¶
　　儒林¶
　　　丁寛　　　　　　施讐¶
　　　孟喜　　　　　　梁丘賀¶
　　　京房　　　　　　費直¶
<pb:KR2a0007_WYG_000-42b>¶
　　　高相　　　　　　伏生¶
　　　歐陽生　　　　　林尊¶
　　　夏侯勝　　　　　周堪¶
　　　張山拊　　　　　孔安國¶
　　　申公　　　　　　王式¶
　　　轅固　　　　　　后蒼¶
　　　韓嬰　　　　　　趙子¶
　　　毛公　　　　　　孟卿¶
<pb:KR2a0007_WYG_000-43a>¶
　　　胡毋生　　　　　嚴彭祖¶
　　　顏安樂　　　　　瑕丘江公¶
　　　房鳳¶
前漢書卷八十九¶
　列傳第五十九¶
　　循吏¶
　　　文翁　　　　　　王成¶
　　　黄霸　　　　　　朱邑¶
<pb:KR2a0007_WYG_000-43b>¶
　　　龔遂　　　　　　召信臣¶
前漢書卷九十¶
　列傳第六十¶
　　酷吏¶
　　　郅都　　　　　　寗成(周陽由/)¶
　　　趙禹　　　　　　義縱¶
　　　王溫舒　　　　　尹齊¶
　　　楊僕　　　　　　咸宣¶
<pb:KR2a0007_WYG_000-44a>¶
　　　田廣明　　　　　田延年¶
　　　嚴延年　　　　　尹賞¶
前漢書卷九十一¶
　列傳第六十一¶
　　貨殖¶
　　　范蠡　　　　　　子贛¶
　　　白圭　　　　　　猗頓¶
　　　烏氏蠃　　　　　巴寡婦清¶
<pb:KR2a0007_WYG_000-44b>¶
　　　蜀卓氏　　　　　程鄭¶
　　　宛孔氏　　　　　丙氏¶
　　　刁閒　　　　　　師史¶
　　　宣曲任氏¶
前漢書卷九十二¶
　列傳第六十二¶
　　游俠¶
　　　朱家(楚田仲/)　　　劇孟(王孟/)¶
<pb:KR2a0007_WYG_000-45a>¶
　　　郭解　　　　　　萬章¶
　　　樓䕶　　　　　　陳遵¶
　　　原涉¶
前漢書卷九十三¶
　列傳第六十三¶
　　佞幸¶
　　　鄧通　　　　　　趙談¶
　　　韓嫣　　　　　　李延年¶
<pb:KR2a0007_WYG_000-45b>¶
　　　石顯　　　　　　淳于長¶
　　　張放　　　　　　董賢¶
前漢書卷九十四上¶
　列傳第六十四上¶
　　匈奴¶
前漢書卷九十四下¶
　列傳第六十四下¶
　　匈奴¶
<pb:KR2a0007_WYG_000-46a>¶
前漢書卷九十五¶
　列傳第六十五¶
　　西南夷　　　　　　南粵王¶
　　閩粵王　　　　　　朝鮮¶
前漢書卷九十六上¶
　列傳第六十六上¶
　　西域¶
前漢書卷九十六下¶
<pb:KR2a0007_WYG_000-46b>¶
　列傳第六十六下¶
　　西域¶
前漢書卷九十七上¶
　列傳第六十七上¶
　　外戚¶
前漢書卷九十七下¶
　列傳第六十七下¶
　　外戚¶
<pb:KR2a0007_WYG_000-47a>¶
前漢書卷九十八¶
　列傳第六十八¶
　　元后¶
前漢書卷九十九上¶
　列傳第六十九上¶
　　王莽¶
前漢書卷九十九中¶
　列傳第六十九中¶
<pb:KR2a0007_WYG_000-47b>¶
　　王莽¶
前漢書卷九十九下¶
　列傳第六十九下¶
　　王莽¶
前漢書卷一百上¶
　傳第七十上¶
　　敘傳¶
前漢書卷一百下¶
#+PROPERTY: JUAN [提要]
<pb:KR2a0007_WYG_000-48a>¶
　傳第七十下¶
　　敘傳¶
　　　　　西漢十二帝起高祖元年乙未盡王莽地¶
　　　　　皇四年癸未合二百二十九年¶
　　帝紀一十二(十三/卷)¶
　　表八(十/卷)¶
　　志十(十八/卷)¶
　　列傳七十(七十/九卷)　　　共一百二十卷¶
<pb:KR2a0007_WYG_000-48b>¶
　　　　(臣/)等謹案漢書一百二十卷漢班固撰其妺¶
　　　　班昭續成之始末具後漢書本傳是書厯代¶
　　　　寳傳咸無異論惟南史劉之遴傳云鄱陽嗣¶
　　　　王範得班固所撰漢書真本獻東宫皇太子¶
　　　　令之遴與張纘到溉陸襄等叅校異同之遴¶
　　　　録其異狀數十事以今考之則語皆謬妄據¶
　　　　之遴云古本漢書稱永平十年五月二十日¶
　　　　己酉郎班固上而今本無上書年月日子案¶
<pb:KR2a0007_WYG_000-49a>¶
　　　　固自永平受詔修漢書至建初中乃成又班¶
　　　　昭傳云八表并天文志未竟而卒和帝詔昭¶
　　　　就東觀藏書踵成之是此書之次第續成事¶
　　　　隔兩朝撰非一手之遴所見古本既有紀表¶
　　　　志傳乃云總于永平中表上殆不考成書之¶
　　　　年月也之遴又云古本叙傳號為中篇今本¶
　　　　為叙傳又今本叙傳載班彪事行而古本云¶
　　　　彪自有傳夫古書叙皆載於卷末固自述作¶
<pb:KR2a0007_WYG_000-49b>¶
　　　　書之意故謂之叙追溯祖父之事迹故謂之¶
　　　　傳後代史家皆沿其例之遴謂原作中篇文¶
　　　　繫篇末中字竟何義也至云彪自有傳語尤¶
　　　　荒誕彪在光武之世舉茂才為徐令以病去¶
　　　　官後數應三公之召實為東漢之人惟附於¶
　　　　叙傳故可扵况伯斿穉之後詳其生平若自¶
　　　　為一傳列於西漢則斷限之謂何奚不考叙傳¶
　　　　所云起元髙祖終于孝平王莽之誅乎之遴¶
<pb:KR2a0007_WYG_000-50a>¶
　　　　又云今本紀及表志列傳不相合為次而古¶
　　　　本相合為次總成三十八卷案固自言紀表¶
　　　　志傳凡百篇篇即卷也是不為三十八卷之¶
　　　　明證又言述紀十二述表八述志十述列傳¶
　　　　七十是各為次第之明證且隋志作一百十¶
　　　　五卷今本作一百二十卷皆以卷帙太重故¶
　　　　析為子卷(今本紀分一子卷表分二子/卷志分八子卷傳分九子卷)若併¶
　　　　為三十八卷則卷帙更重古書著之竹帛殆¶
<pb:KR2a0007_WYG_000-50b>¶
　　　　恐不可行也之遴又云今本外戚在西域後¶
　　　　古本次帝紀下又今本髙五子文三王景十¶
　　　　三王孝武六子宣元六王雜在諸傳中古本¶
　　　　諸王悉次外戚下在陳項傳上夫紀表志傳¶
　　　　之叙固自言之如之遴所述則傳次于紀而¶
　　　　表志反在傳後且諸王既以代相承宜總題¶
　　　　諸王傳何以叙傳作髙五王傳第八文三王¶
　　　　傳第十七景十三王傳第二十三武五子傳¶
<pb:KR2a0007_WYG_000-51a>¶
　　　　第三十三宣元六王傳第五十耶且漢書始¶
　　　　改史記之項羽本紀陳勝世家為列傳自應¶
　　　　居列傳之首豈得移在諸王之後其述外戚¶
　　　　傳第六十七元后傳第六十八王莽傳第六¶
　　　　十九明以王莽之勢成于元后史家㣲意寓¶
　　　　焉若移外戚傳次于本紀是惡知史法哉之¶
　　　　遴又引古本述云淮隂毅毅伏劍周章邦之¶
　　　　傑子實惟彭英化為侯王雲起龍驤然今芮¶
<pb:KR2a0007_WYG_000-51b>¶
　　　　尹江湖句有張晏注是晏所見者即是今本¶
　　　　况之遴傳所云獻太子者謂昭明太子也文¶
　　　　選載漢書述贊云信惟餓𨽻布實黥徒越亦¶
　　　　狗盗芮尹江湖雲起龍驤化為侯王與今本¶
　　　　同是昭明亦知之遴所謂古本者不足信矣¶
　　　　自漢張霸始撰偽經至梁人於漢書復有偽¶
　　　　撰古本然一經考証紕繆顯然顏師古註本¶
　　　　冠以指例六條厯述諸家不及之遴所説葢¶
<pb:KR2a0007_WYG_000-52a>¶
　　　　當已灼知其偽李延夀不訊端末遽載于史¶
　　　　亦可云愛奇嗜博茫無裁斷矣固作是書有¶
　　　　受金之謗劉知幾史通尚述之然文心雕龍¶
　　　　史傳篇曰徴賄鬻筆之愆公理辨之究矣是¶
　　　　無其事也又有竊據父書之謗然韋賢翟方¶
　　　　進元后三傳俱稱司徒掾班彪曰顏師古註¶
　　　　發例扵韋賢傳曰漢書諸贊皆固所為其有¶
　　　　叔皮先論述者固亦顯以示後人而或者謂¶
<pb:KR2a0007_WYG_000-52b>¶
　　　　固竊盗父名觀此可以免矣是亦無其事也¶
　　　　師古註條理精宻實為獨到然唐人多不用¶
　　　　其説故猗覺寮襍記稱師古註漢書魁梧音¶
　　　　悟票姚皆音去聲杜甫用魁梧票姚皆作平¶
　　　　聲楊巨源詩請問漢家誰第一麒麟閣上識¶
　　　　酇侯亦不用音贊之説殆貴逺賤近自古而¶
　　　　然歟要其疏通證明究不愧班固功臣之目¶
　　　　固不以一二字之出入病其大體矣乾隆四¶
<pb:KR2a0007_WYG_000-53a>¶
　　　　十九年六月恭校上¶
　　　　　　　總纂官(臣/)紀昀(臣/)陸錫純(臣/)孫士毅¶
　　　　　　　總　校　官　(臣/)　陸　費　墀¶

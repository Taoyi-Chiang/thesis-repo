# -*- mode: mandoku-view; -*-
#+TITLE: 前漢書
#+DATE: 2015-08-24 22:19:38.089283
#+PROPERTY: ID KR2a0007
#+PROPERTY: BASEEDITION WYG    
#+PROPERTY: JUAN 卷二十八上
<pb:KR2a0007_WYG_028-1a>¶
欽定四庫全書¶
　前漢書卷二十八上¶
　　漢　　蘭　臺　　令　史　　班　　固撰¶
　　唐正議大夫行祕書少監琅邪縣開國子顔師古注¶
　地理志第八上¶
昔在黃帝作舟車以濟不通旁行天下(師古曰旁行謂/四出而行之)¶
方制萬里畫壄分州(師古曰方制制為方域也畫謂/為之界也壄古野字畫音獲)得¶
百里之國萬區是故易稱先王以建萬國親諸侯(師古/曰易)¶
<pb:KR2a0007_WYG_028-1b>¶
(比卦/象辭)書云協和萬國(師古曰虞書/堯典之辭也)此之謂也堯遭洪水¶
褱山襄陵(師古曰褱字與古懷字同懷包也襄/駕也言水大汎溢包山而駕陵也)天下分¶
絶為十二州(師古曰九州之外有幷州幽州營州故曰/十二水中可居者曰州洪水汎大各就高)¶
(陸人之所居凡十二處○宋祁曰註文南本無/九州以下十五字景本無註末凡十二處四字)使禹治¶
之水土既平更制九州列五服(師古曰其/數在下也)任土作貢(師/古)¶
(曰任其土地所有/以定貢賦之差也)曰禹敷土(師古曰敷分也謂分别治/之自此已下皆是夏書禹)¶
(貢之/文)隨山栞木奠高山大川(師古曰栞古刋字也奠定/也言禹隨行山之形狀而)¶
(刋斫其木以為表記決水通/道故高山大川各得其安定)冀州既載(師古曰兩河閒/曰冀州載始也)¶
<pb:KR2a0007_WYG_028-2a>¶
(冀州堯所都故禹/治水自冀州始也)壺口治梁及岐(師古曰壺口山在河/東梁山在夏陽岐山)¶
(在羙陽即今之岐州岐山縣箭/栝嶺也禹循山而西治衆水)既修太原至于嶽陽(師/古)¶
(曰太原即今之晉陽是/也嶽陽在太原西南)覃懷底績至于衡章(師古曰覃/懷近河地)¶
(名也底致也績功也衡章謂章水横流而入河/也言禹於覃懷致功以至衡章也底音之履反)厥土惟¶
白壤(師古曰柔/土曰壤)厥賦上上錯(師古曰賦者𤼵歛土地所/生之物以供天子也上上)¶
(第一也錯雜也言賦/第一又雜出諸品也)厥田中中(師古曰言其高下之形/總於九州之中為第五)¶
(也一曰謂其肥瘠之/等差也它皆類此)恒衛既從大陸既作(師古曰恒衛/二水名恒水)¶
(出恒山衛水在靈夀大陸澤名在鉅鹿北言/恒衛之水各從故道大陸之澤已可耕作也)鳥夷皮服¶
<pb:KR2a0007_WYG_028-2b>¶
(師古曰此東北之夷摶取鳥獸食其肉而衣/其皮也一説居在海曲被服容止皆象鳥也)夾右碣石¶
入于河(師古曰碣石海邊山名也言禹夾/行此山之右而入于河逆上也)泲河惟兗州¶
(師古曰泲本濟水之字從水&KR1659;聲言/此州東南據濟水西北距河泲音姊)九河既道(師古曰/九河河)¶
(水分為九各從其道爾雅曰徒駭太史馬頰覆鬴胡/蘇簡絜鉤般鬲津是曰九河一説道讀曰導導治也)雷¶
夏既澤雍沮會同(師古曰雷夏澤名在濟陰城陽西北/言此澤還復其故而雍沮二水同會)¶
(其中也沮/音干余反)桑土既蠶是降丘宅土(師古曰降下也宅居/也言此地宜桑先時)¶
(人衆避水皆上丘陵今水害除/得以蠶織故皆下丘居平土也)厥土黑墳(師古曰色黑/而墳起也墳)¶
(音扶/粉反)&KR0708;繇木條(師古曰屮古草字也繇悦茂/也條修暢也繇音弋昭反)厥田中下¶
<pb:KR2a0007_WYG_028-3a>¶
(師古曰第六也○劉敞曰田中下而言厥賦貢乃第/六明矣自孔氏固誤之○宋祁曰正文厥字别本無)賦¶
貞(師古曰貞正也州/第九賦亦正當也)作十有三年迺同(師古曰治水十/三年迺同於它)¶
(州言用/功多也)厥貢漆絲(師古曰貢獻也地宜漆/林又善蠶絲故以獻也)厥棐織文(師/古)¶
(曰棐與篚同篚竹器筐屬也織/文錦綺之類盛於筐篚而獻之)浮于泲漯通于河(師古/曰浮)¶
(以舟渡也泲漯二水名漯水出東郡東武陽因水/入水曰通漯音它合反○宋祁曰漯疑作濕註同)海岱¶
惟青州(師古曰東北據海西/南距岱岱即太山也)嵎夷既畧惟甾其道(師古/曰嵎)¶
(夷地名也即陽谷所在畧言用功少也惟甾二水名皆/復故道也惟水出琅邪箕屋山甾水出泰山萊蕪縣惟)¶
(字今作濰甾字或作淄古今通/用也一曰道讀曰導導治也)厥土白墳海瀕廣潟(師/古)¶
<pb:KR2a0007_WYG_028-3b>¶
(曰瀕水涯也潟鹵鹹之地/瀕音頻又音濱潟音昔)田上下賦中上(師古曰田第/三賦第四)¶
貢鹽絺海物惟錯(師古曰葛之精者曰絺海中物産既/多故雜獻○宋祁曰獻下當添也字)¶
岱畎絲枲鈆松怪石(師古曰畎小谷也枲麻屬也鈆青/金也怪石石之次玉羙好者也言)¶
(岱山之谷出絲枲鈆松怪石/五種皆獻之畎音工犬反)萊夷作牧厥棐檿絲(師古/曰萊)¶
(山之夷地宜畜牧檿檿桑也食檿之蠶絲可以弦琴瑟/檿音烏簟反○劉敞曰貢絺絲不特言棐檿絲言棐而)¶
(叙萊夷之下眀/此萊夷之貢)浮于汶逹于泲(師古曰汶水出泰山郡/萊蕪縣原山言渡汶水)¶
(西逹于泲/也汶音問)海岱及淮惟徐州(師古曰東至海/北至岱南及淮)淮沂其乂¶
蒙羽其蓺(師古曰淮沂二水已治蒙羽二山皆可種/蓺也淮出大復山沂出泰山沂音牛依反)大¶
<pb:KR2a0007_WYG_028-4a>¶
壄既豬東原底平(師古曰大野即鉅野澤也豬停水也/東原地名底致也言大野之水既已)¶
(渟蓄也東原之地致/功而平可耕稼也)厥土赤埴墳草木漸包(師古曰埴/黏土也漸)¶
(包言相漸及/包裹而生)田上中賦中中(師古曰田第/二賦第五)貢土五色(師/古)¶
(曰王者取五色土封以為太/社而此州畢貢之言備有)羽畎夏狄嶧陽孤桐(師古/曰羽)¶
(畎羽山之谷也夏狄狄雉之羽可為旌旄者也羽山之/谷出焉嶧陽嶧山之陽也山南曰陽孤桐特生之桐也)¶
(可為琴瑟嶧山之/南生焉嶧音驛)泗瀕浮磬(師古曰泗水之涯浮出好/石可為磬也泗水出濟陰)¶
(乘氏/縣)淮夷蠙珠臮魚(師古曰淮夷淮水上之夷也蠙珠/珠名臮及也言其地出珠及羙魚)¶
(也蠙音歩千/反字或作玭)厥棐𤣥纖縞(師古曰𤣥黑也纖細繒也縞/鮮支也即今所謂素者也言)¶
<pb:KR2a0007_WYG_028-4b>¶
(獻黑細繒及鮮支也○/劉敞曰此棐亦屬淮夷)浮于淮泗逹于河(師古曰渡二/水而入于河)¶
淮海惟揚州(師古曰北據/淮南距海)彭蠡既豬陽鳥逌居(師古曰/彭蠡澤)¶
(名在彭澤縣西北陽鳥隨陽之鳥也言彭蠡之/水既已蓄聚則鴻鴈之屬所共居之蠡音禮)三江既¶
入震澤底定(師古曰三江謂北江中江南江也震澤在/吴西即具區也底致也言三江既入則震)¶
(澤致/定)篠簜既敷(師古曰篠小竹也簜大竹也敷謂/布地而生也篠音先了反簜音蕩)屮夭¶
木喬(師古曰夭盛貌也喬上竦也/夭音於驕反喬音橋又音驕)厥土塗泥(師古曰瀸/洳溼也)¶
田下下賦下上錯(師古曰田第九賦/第七又雜出諸品)貢金三品(師古曰/金銀銅)¶
瑤瑻篠簜齒革羽毛(師古曰瑤瑻皆羙玉名也齒象齒/也革犀革也羽毛謂衆鳥之羽可)¶
<pb:KR2a0007_WYG_028-5a>¶
(為旄者也/瑻音昆)鳥夷卉服(師古曰鳥夷東南之夷善/捕鳥者也卉服絺葛之屬)厥棐織¶
貝(師古曰織謂細布也貝水蟲也古以為貨○劉敞曰/予謂織貝特敘鳥夷之下明鳥夷之棐也緝貝為布)¶
(如厚繒今亦有/之貝木名也)厥包橘柚錫貢(師古曰柚似橘而大其/味尤酸橘柚皆不耐寒)¶
(故包裹而致之也錫貢者須錫命/而獻之言不常來也柚音弋救反)均江海通于淮泗(師/古)¶
(曰均平也通淮泗/而入江海故云平)荆及衡陽惟荆州(師古曰北據荆山/南及衡山之陽也)¶
江漢朝宗于海(師古曰江漢二水歸入于海有似/諸侯朝於天子故曰朝宗宗尊也)九江¶
孔殷(師古曰孔甚也殷中也言江水於/此州界分為九道甚得地形之中)沱灊既道雲夢¶
土作乂(師古曰沱灊二水名自江出為沱自漢出為灊/雲夢澤名言二水既從其道則雲夢之土可為)¶
<pb:KR2a0007_WYG_028-5b>¶
(畎畝之治也沱音徒何反灊/音潛一曰道讀曰導導治也)厥土塗泥田下中賦上下¶
(師古曰田第/八賦第三)貢羽旄齒革金三品(師古曰自金以上/所貢與揚州同)杶¶
幹栝栢厲砥砮丹(師古曰杶木似樗而實幹柘也栝木/栢葉而松身厲磨也砥其尤細者也)¶
(砮石名可為矢鏃丹赤石也所謂丹沙者也杶/音丑倫反栝音古活反砥音指又音抵砮音奴)惟箘簵¶
楛三國底貢厥名(師古曰箘簵竹名楛木名也皆可為/天言此州界本有三國致貢斯物其)¶
(名稱羙也箘音囷/簵音路楛音怙)包匭菁茅(師古曰匭柙也菁菜也可/以為葅茅可以縮酒苞其)¶
(茅匭其菁而獻之/匭音軌菁音精)厥棐𤣥纁璣組(師古曰𤣥黑色纁絳/也璣珠之不圜者組)¶
(綬類也纁音勲/璣音機又音祈)九江納錫大龜(師古曰大龜尺有二寸/出於九江錫命而納不)¶
<pb:KR2a0007_WYG_028-6a>¶
(常獻/也)浮于江沱灊漢逾于洛至于南河(師古曰逾越也/言渡四水而越)¶
(洛乃至南河也/南河在冀州南)荆河惟豫州(師古曰西南至/荆山北距河水)伊雒瀍澗¶
既入于河(師古曰伊出陸渾山雒出冢領山瀍/出穀成山澗出黽池山四水皆入河)滎波既¶
豬(師古曰滎沇水泆出所為也即今滎澤是也波/亦水名言其水並已遏聚矣一説謂滎水之波)道荷¶
澤被盟豬(師古曰荷澤在湖陵盟豬亦澤名在荷之東/北言治荷澤之水衍溢則使被及盟豬不常)¶
(入也道讀曰導荷音歌/被音被馬之被盟音孟)厥土惟壤下土墳壚(師古曰高/地則壤下)¶
(地則墳壚謂土之/剛黒者也音盧)田中上賦錯上中(師古曰田第四賦/第二又雜出第一)¶
貢漆枲絺紵棐纖纊(師古曰紵織紵為布及練也纖纊/細綿也紵音佇纊音曠○宋祁曰)¶
<pb:KR2a0007_WYG_028-6b>¶
(練淳化/本作疎)錫貢磬錯(師古曰錯治玉之石磬錯言可以治/磬也亦待錫命而貢○宋祁曰注末)¶
(貢下當/添之字)浮于洛入于河(師古曰因/洛入河也)華陽黑水惟梁州(師/古)¶
(曰東據華山之/南西距黒水)岷嶓既蓺沱灊既道(師古曰岷岷山也/嶓嶓冢山也言水)¶
(已去二山之土皆可種蓺沱灊二水治從故道也岷/音旻嶓音波道讀曰導○宋祁曰岷疑作崏註同)蔡¶
蒙旅平和夷底績(師古曰蔡蒙二山名旅陳也旅平言/已平治而陳祭也和夷地名亦以致)¶
(功可耕/稼也)厥土青黎(師古曰色/青而細疏)田下上賦下中三錯(師古/曰田)¶
(第七賦第八又雜出/第七至第九凡三品)貢璆鐡銀鏤砮磬(師古曰璆羙玉/也鏤剛鐡也磬)¶
(磬石也/璆音虯)熊羆狐貍織皮(師古曰織皮謂罽也言/貢四獸之皮又貢雜罽)西頃因¶
<pb:KR2a0007_WYG_028-7a>¶
桓是倈(師古曰西頃山名在臨洮西南桓水名也言/治西頃山因桓水是來無它道也頃讀曰傾)浮¶
于灊逾于沔(師古曰漢上曰/沔音莫踐反)入於渭亂于河(師古曰正/絶流曰亂)¶
黑水西河惟雍州(師古曰西據黑水東距西河西河即/龍門之河也在冀州西故曰西河)¶
弱水既西(師古曰治使/西流至合黎)涇屬渭汭(師古曰屬逺也水北/曰汭言治涇水入于)¶
(渭也屬音之欲反汭/音芮又音而悦反)漆沮既從酆水逌同(師古曰漆沮/即馮翊之洛)¶
(水也酆水出鄠之南山言漆沮既從入渭酆水/亦來同也逌古攸字也攸所也沮音七余反)荆岐既¶
旅(師古曰荆岐二山名荆在岐/東言二山治畢已旅祭也)終南惇物至于鳥鼠(師/古)¶
(曰終南惇物二山皆在武功鳥鼠山在隴/西首陽西南自終南西出至于鳥鼠也)原隰底績至¶
<pb:KR2a0007_WYG_028-7b>¶
于豬壄(師古曰高平曰原下溼曰/隰豬壄地名言皆致功也)三危既宅三苗丕叙¶
(師古曰三危山名已可居也三苗本有苗氏之族/徙居於此分而為三故言三苗今皆大得其次叙)厥土¶
黄壤田上上賦中下(師古曰田第/一賦第六)貢球琳琅玕(師古曰/球琳皆)¶
(玉名琅玕石似珠者也球音求/又音虬琳音林琅音郎玕音干)浮于積石至于龍門西¶
河(師古曰積石山在金城西南龍門/山在河東之西界皆河水所經)會于渭汭(師古曰/逆流曰)¶
(會自渭北涯/逆水西上)織皮昆崘析支渠叟西戎即叙(師古曰昆/崘析支渠)¶
(叟三國名也言此諸國皆織皮毛各得其業而西方逺/戎並就次叙也叟讀曰搜○宋祁曰姚本各得其下添)¶
(事字次字/改作此)道汧及岐至于荆山(師古曰自此以下更説/所治山水首尾之次也)¶
<pb:KR2a0007_WYG_028-8a>¶
(治山通水故舉山言之汧山在汧縣/西道讀曰導後皆類此汧音苦堅反)逾于河(師古曰即/梁山龍門)¶
壺口雷首至于太嶽(師古曰自壺口雷首而至太嶽也/雷首在河東蒲阪南太嶽即所謂)¶
(嶽陽/者)底柱析城至于王屋(師古曰底柱在陜縣東北山/在河中形若柱也析城山在)¶
(濩澤西南王屋/山在垣縣東北)太行恒山至于碣石入于海(師古曰太/行山在河)¶
(内山陽西北恒山在上曲陽西北言二山/連延東北接碣石而入于海行音胡郎反)西傾朱圉鳥¶
鼠至于太華(師古曰朱圉山在漢陽冀縣南太華即/今華陰山○宋祁曰陰山姚本作陽山)熊¶
耳外方桐栢至于倍尾(師古曰熊耳在陜東外方在潁/川故縣即崇高也桐栢在平氏)¶
(東南倍尾在安陸東北言/四山相連也倍讀曰陪)道嶓冡至于荆山(師古曰嶓/冡山在梁)¶
<pb:KR2a0007_WYG_028-8b>¶
(州南北荆山在南郡/臨沮東北嶓音波)内方至于大别(師古曰内方在荆/州大别在廬江安)¶
(豐/也)崏山之陽至于衡山(師古曰崏山在蜀郡湔氐西衡/山在長沙湘南之東南崏山江)¶
(所出衡山/江所經)過九江至于敷淺原(師古曰敷淺原一名傅/陽山在豫章歴陵南○)¶
(宋祁曰傅陽尚書注/作博陽一本作溥陽)道弱水至于合黎餘波入于流沙¶
(師古曰合黎山在酒/泉流沙在燉煌西)道黑水至于三危入于南海(師古/曰黒)¶
(水出張掖雞山南流至燉煌過/三危山又南流而入于南海)道河積石至于龍門(師/古)¶
(曰積石山在河闗西羌中龍門山在夏陽北言治河/施功自積石起鑿山穿地以通其流至龍門山也)南¶
至于華陰東至于底柱(師古曰自龍門南流以至/華陰又折而東經底柱)又東¶
<pb:KR2a0007_WYG_028-9a>¶
至于盟津(師古曰盟讀曰孟孟津在洛陽之/北都道所湊故號孟津孟長大也)東過洛汭¶
至于大伾(師古曰洛汭洛入河處蓋今所謂洛口也/山再重曰伾大伾山在成臯伾音平鄙反)北¶
過降水至于大陸(師古曰降水在信/都大陸在鉅鹿)又北播為九河(師/古)¶
(曰播/布也)同為逆河入于海(師古曰同合也九河又合而為/一名為逆河言相迎受也海即)¶
(渤海是也○宋/祁曰迎改作逆)嶓冡道漾東流為漢(師古曰漾水出隴/西氐道東流過武)¶
(闗山南為漢禹治漾水/自嶓冡始也漾音恙)又東為滄浪之水(師古曰出荆/山東南流為)¶
(滄浪之水即漁父/所歌者也浪音琅)過三澨至于大别(師古曰三澨水在/江夏竟陵澨音筮)¶
南入于江(師古曰觸大别/山而南入江也)東匯澤為彭蠡(師古曰匯迴/也又東迴而)¶
<pb:KR2a0007_WYG_028-9b>¶
(為彭蠡澤也/匯音胡賄反)東為北江入于海(師古曰自彭蠡江分為/三遂為北江而入海)¶
崏山道江東别為沱(師古曰别而出也江東南/流沱東行也沱音徒何反)又東至¶
于醴(師古曰醴/水在荆州)過九江至于東陵(師古曰東/陵地名)東迆北會¶
于匯(師古曰迆溢也東溢分流都/共北㑹彭蠡也迆音弋爾反)東為中江入于海(師/古)¶
(曰亦自/彭蠡出)道沇水東流為泲(師古曰泉出王屋山名為沇/流去乃為泲也沇音弋臠反)¶
(○宋祁曰沇/音一作㳘)入于河軼為滎(師古曰軼與溢同言濟水/入河並流而南截河又並)¶
(流溢出乃為滎澤也/一曰軼過也音逸)東出于陶丘北(師古曰陶丘丘再/重也在濟隂定陶)¶
(西/南)又東至于荷(師古曰/即荷澤)又東北會於汶(師古曰濟/與汶合)又北¶
<pb:KR2a0007_WYG_028-10a>¶
東入于海(師古曰北/折而東也)道淮自桐栢東會于泗沂東入于¶
海道渭自鳥鼠同穴東會于酆又東至于涇又東過漆¶
沮入于河道洛自熊耳東北會于澗瀍又東會于伊又¶
東北入于河九州逌同(師古曰各以/其所而同法)四奥既宅(師古曰/奥讀曰)¶
(墺謂土之可居者也宅亦居也言四/方之土已可定居也墺音於六反)九山栞旅(師古曰/九州之)¶
(山皆已栞木通/道而旅祭也)九川滌原(師古曰九州泉源/皆已清滌無壅塞)九澤既陂¶
(師古曰九州陂澤/皆已遏障無決溢)四海會同(師古曰四海之内同會京/師○宋祁曰之内下姚本)¶
(有皆/字)六府孔修(師古曰水火金/木土穀皆甚治)庶土交正底慎財賦(師/古)¶
<pb:KR2a0007_WYG_028-10b>¶
(曰言衆土各以其所出交易有無/而不失正致慎貨財以供貢賦)咸則三壤成賦中國¶
(師古曰言皆隨其土地自上中下三品而成其賦於中/國也中國京師也○宋祁曰卲本其土地下自字作田)¶
錫土姓祗台徳先不距朕行(師古曰台養也言封諸侯/賜之土田因以為姓所敬)¶
(養者惟徳為先故無/距我之行也台音怡)五百里甸服(師古曰規方千里最/近王城者為甸服則)¶
(四面五百里也甸之為/言田也主為王者治田)百里賦内總(師古曰自此以下/説甸服之内以差)¶
(言之也總禾槀總入也/内讀曰納下皆類此)二百里内銍(師古曰銍謂所刈/即禾穂也銍音窒)¶
三百里内戛服(師古曰戛槀也言服者謂有/役則服之耳戛音工黠反)四百里粟¶
五百里米(師古曰精者納/少麄者納多)五百里侯服(師古曰此次甸/服之外方五百)¶
<pb:KR2a0007_WYG_028-11a>¶
(里也侯候也主/斥候而服事也)百里采(師古曰又説侯服内之差次也/采事也王事則供之不主一也)¶
二百里男國(師古曰男之言/任任王事者)三百里諸侯(師古曰三百/里同主斥候)¶
(故合而言/之為一等)五百里綏服(師古曰此又次侯服外之五百/里也綏安也言其安服王者政)¶
(教/)三百里揆文教(師古曰揆度王者文教/而行之也三百里皆同)二百里奮武¶
衛(師古曰奮其武力以/衛王者二百里皆同)五百里要服(師古曰此又次綏/服外之五百里也)¶
(要以文教要來之/也要音一遙反)三百里夷(師古曰夷易也言行平/易之法也三百里皆同)二¶
百里蔡(師古曰蔡法也遵刑/法而已二百里皆同)五百里荒服(師古曰又次/要服外五百)¶
(里此五服之最在外者也/荒言其荒忽各因本俗)三百里蠻(師古曰蠻謂以文/徳蠻幕而覆之三)¶
<pb:KR2a0007_WYG_028-11b>¶
(百里/皆同)二百里流(師古曰任其流移不考詰也二百里皆/同○劉敞曰予謂唐虞九州州方千里)¶
(通三千里也要荒乃在九州外矣夷者言稍以夷禮通/之於春秋譬杞莒也蔡讀如蔡蔡叔之蔡蠻者兼言蠻)¶
(俗矣於春秋譬楚越也流讀如流共工之流此兩者之/分夷近而蠻逺蔡輕而流重王制曰千里之外曰采曰)¶
(流采亦當作/蔡聲之誤耳)東漸于海西被于流沙朔南洎聲教訖于¶
四海(師古曰漸入也被加也朔北方也訖盡也言東入/于海西加流沙北方南方皆及聲教盡於四海也)¶
(一曰漸浸洎及也○宋/祁曰洎疑作&KR0034;註同)禹錫𤣥圭告厥成功(師古曰𤣥/水色也堯)¶
(以禹治水功成故賜𤣥圭以表/之也自此以上皆禹貢之文)後受禪於虞為夏后氏¶
殷因於夏亡所變改周既克殷監於二代而損益之定¶
<pb:KR2a0007_WYG_028-12a>¶
官分職改禹徐梁二州合之於雍青(師古曰省徐州以/入青州幷梁州以)¶
(合雍/州)分冀州之地以為幽幷故周官有職方氏(師古曰/夏官之)¶
(屬也職主也主/四方之土地)掌天下之地辯九州之國東南曰揚州¶
其山曰會稽(師古曰在/山陰縣)藪曰具區(師古曰藪犬澤/也具區在吴)川曰¶
三江䆮曰五湖(師古曰&KR1051;古浸字也川水之通流/者也浸謂引以灌溉者五湖在吴)其利¶
金錫竹箭民二男五女畜宜鳥獸(師古曰鳥孔翠之/屬獸犀象之屬)榖¶
宜稻正南曰荆州其山曰衡藪曰雲夢川曰江漢䆮曰¶
潁湛(師古曰潁水出陽城陽乾山宜屬豫州許慎又云/湛水豫州浸並未詳也湛音直林反又音直減反)¶
<pb:KR2a0007_WYG_028-12b>¶
其利丹銀齒革民一男二女畜及榖宜與揚州同河南¶
曰豫州其山曰華(師古曰即華陰之華山/也連延東出故屬豫州)藪曰圃田(師/古)¶
(曰在/中牟)川曰滎雒䆮曰波溠(師古曰滎即流水所溢者也/波即上禹貢所云滎波者也)¶
(溠水在楚亦不當為豫州浸也溠/音莊亞反○宋祁曰流當作沇)其利林漆絲枲民二¶
男三女畜宜六擾(師古曰馬牛羊豕犬鷄也謂之擾/者言人所馴養也擾音人沼反)其¶
榖宜五種(師古曰黍/稷菽麥稻)正東曰青州其山曰沂藪曰孟諸¶
(師古曰沂山在蓋縣即沂/水所出也孟諸即盟豬也)川曰淮泗䆮曰沂沭(師古曰/沭水出)¶
(東莞/音術)其利蒲魚民二男三女其畜宜雞狗榖宜稻麥河¶
<pb:KR2a0007_WYG_028-13a>¶
東曰兗州其山曰岱藪曰泰壄(師古曰/即大野)其川曰河泲浸¶
曰盧濰(師古曰盧水在濟北盧/縣鄭康成讀曰雷非也)其利蒲魚民二男三女¶
其畜宜六擾榖宜四種(師古曰馬牛羊豕/犬雞黍稷稻麥也)正西曰雍州¶
其山曰嶽(師古曰即/吴嶽也)藪曰弦蒲(師古曰/在汧縣)川曰涇汭(師古/曰汭)¶
(在豳地詩大雅公劉/之篇曰汭鞠之即)&KR1051;曰渭洛(師古曰洛即漆/沮也在馮翊)其利玉¶
石其民三男二女畜宜牛馬榖宜黍稷東北曰幽州其¶
山曰醫無閭(師古曰/在遼東)藪曰豯養(師古曰/在長廣)川曰河泲浸曰¶
菑時(師古曰菑出萊/蕪時水出般陽)其利魚鹽民一男三女畜宜四擾¶
<pb:KR2a0007_WYG_028-13b>¶
(師古曰馬/牛羊豕)榖宜三種(師古曰/黍稷稻)河内曰冀州其山曰霍(師/古)¶
(曰在平陽永/安縣東北)藪曰揚紆(師古曰爾雅曰秦有掦紆而此/以為冀州未詳其義及所在)¶
川曰漳&KR1051;曰汾潞(師古曰漳水出上黨長子汾/水出汾陽北山潞出歸徳)其利松¶
栢民五男三女畜宜牛羊榖宜黍稷正北曰幷州其山¶
曰恒山藪曰昭餘祁(師古曰在太原鄔縣鄔/音一戸反又音於庶反)川曰虖池¶
嘔夷&KR1051;曰淶易(師古曰虖池出鹵城嘔夷出平舒淶出/廣昌易出故安虖音呼池音徒河反嘔)¶
(音於/侯反)其利布帛民二男三女畜宜五擾(師古曰馬/牛羊犬豕)榖宜¶
五種而保章氏掌天文以星土辯九州之地所封封域¶
<pb:KR2a0007_WYG_028-14a>¶
皆有分星以視吉凶(師古曰保章氏春官之屬也保守/也言守天文之職也分音扶問反)¶
周爵五等而土三等公侯百里伯七十里子男五十里¶
不滿為附庸蓋千八百國而太昊黄帝之後唐虞侯伯¶
猶存帝王圖籍相踵而可知周室既衰禮樂征伐自諸¶
侯出轉相吞滅數百年間列國耗盡(師古曰耗減/也音呼到反)至春¶
秋時尚有數十國五伯迭興總其盟會(師古曰此五伯/謂齊桓宋襄晉)¶
(文秦穆楚莊也迭互也/伯讀曰霸迭音徒結反)陵夷至於戰國天下分而為七¶
(師古曰謂秦韓/魏趙燕齊楚也)合從連衡經數十年秦遂幷兼四海以¶
<pb:KR2a0007_WYG_028-14b>¶
為周制微弱終為諸侯所䘮故不立尺土之封分天下¶
為郡縣盪滅前聖之苗裔靡有孑遺者矣漢興因秦制¶
度崇恩徳行簡易以撫海内至武帝攘郤胡越開地斥¶
境南置交阯北置朔方之州(師古曰胡廣記云漢既定/南越之地置交阯刺史别)¶
(於諸州令持節治蒼梧/分雍州置朔方刺史)兼徐梁幽幷夏周之制改雍曰¶
涼改梁曰益凡十三部置刺史先王之迹既逺地名又¶
數改易(師古曰數/音所角反)是以采獲舊聞考迹詩書推表山川¶
以綴禹貢周官春秋下及戰國秦漢焉(師古曰中古以/來説地理者多)¶
<pb:KR2a0007_WYG_028-15a>¶
(矣或觧釋經典或撰述方志競為新異妄有穿鑿安處/附會頗失其真後之學者因而祖述曽不考其謬論莫)¶
(能尋其根本今並/不録蓋無尤焉)¶
京兆尹(故秦内史高帝元年屬塞國二年更為渭南郡/九年罷復為内史武帝建元六年分為右内史)¶
(太初元年更/為京兆尹)元始二年戸十九萬五千七百二口六十¶
八萬二千四百六十八(師古曰漢之戸口當元始時最/為殷盛故志舉之以為數也後)¶
(皆類/此)○縣十二　長安(高帝五年置恵帝元年初城六/年成戸八萬八百口二十四萬)¶
(六千二百王莽曰常安師古曰王莽簒/位改漢郡縣名普易之也下皆類此)新豐(驪山在南/故驪戎國)¶
(秦曰驪邑高祖七年置應劭曰太上皇思東歸於是高/祖改築城市街里以象豐徙豐民以實之故號新豐)¶
<pb:KR2a0007_WYG_028-15b>¶
船司空(莽曰船利服䖍曰縣名師古/曰本主船之官遂以為縣)藍田(山出羙玉有/虎候山祠秦)¶
(孝公/置也)華陰(故陰晉秦恵文王五年更名寧秦高帝八年/更名華陰太華山在南有祠豫州山集靈宫)¶
(武帝起莽/曰華壇也)鄭(周宣王弟鄭桓公邑有鐡官應劭曰宣王/母弟友所封也其子與平王東遷更稱新)¶
(鄭臣瓚曰周自穆王以下都于西鄭不得以封桓公也/初桓公為周司徒王室將亂故謀於史伯而寄帑與賄)¶
(於虢會之間幽王既敗二年而滅會四年而滅虢居於/鄭父之丘是以為鄭桓公無封京兆之文也師古曰春)¶
(秋外傳云幽王既敗鄭桓公死之其子武公與平王東/遷故左氏傳云我周之東遷晉鄭焉依又鄭莊公云吾)¶
(先君新邑於此蓋道新鄭也穆王以下/無都西鄭之事瓚説非也會音工外反)湖(有周天子祠/二所故曰胡)¶
(武帝建元/年更名湖)下邽(應劭曰秦武公伐邽戎置有上邽故加/下師古曰邽音圭取邽戎之人而來為)¶
<pb:KR2a0007_WYG_028-16a>¶
(此/縣)南陵(文帝七年置沂水出藍田谷北至覇陵入霸水/霸水亦出藍田谷北入渭師古曰兹水秦穆公)¶
(更名以章霸功視子孫沂音先厯反視讀曰/示○宋祁曰沂越本作泝章淳化本作革)奉眀(宣帝/置也)¶
霸陵(故芷陽文帝更/名莽曰水章也)杜陵(故杜伯國宣帝更名有周右/將軍杜主祠四所莽曰饒安)¶
(也/)¶
左馮翊(故秦内史高帝元年屬塞國二年更名河上郡/九年罷復為内史武帝建元六年分為左内史)¶
(太初元年更/名左馮翊)戸二十三萬五千一百一口九十一萬七¶
千八百二十二○縣二十四　高陵(左輔都尉治/莽曰千春)櫟陽¶
(秦獻公自雍徙莽曰/師亭如淳曰櫟音藥)翟道(莽曰/渙)池陽(恵帝四年置巀嶭/山在北應劭曰在)¶
<pb:KR2a0007_WYG_028-16b>¶
(池水之陽師古曰巀嶭即今俗所呼嵳峩/山是也音&KR0914;齧音才葛反又音五葛反)夏陽(故少梁/秦恵文)¶
(王十一年更名禹貢梁山在西北/龍門山在北有鐡官莽曰冀亭)衙(莽曰逹昌如淳曰/衙音牙師古曰即)¶
(春秋所云秦/晉戰于彭衙)粟邑(莽曰/粟城)谷口(九嵏山在西有天齊公五/牀山僊人五帝祠四所莽)¶
(曰谷喙師古曰嵏音子公反/又音子孔反喙音許穢反)蓮勺(如淳曰/音輦酌)鄜(莽曰修令/孟康曰音)¶
敷頻陽(秦厲公置應劭/曰在頻水之陽)臨晉(故大荔秦獲之更名有河/水祠芮鄉故芮國莽曰監)¶
(晉應劭曰臨晉水故曰臨晉臣瓉曰晉水在河之間此/縣在河之西不得云臨晉水也舊説曰秦築高壘以臨)¶
(晉國故曰臨晉也師古曰瓚説是也説者或以為魏/文侯伐秦始置臨晉非也文侯重城之耳豈始置乎)重¶
泉(莽曰/調泉)郃陽(應劭曰在郃水之陽也師古曰音合/即大雅大眀之詩所謂在洽之陽)祋祤¶
<pb:KR2a0007_WYG_028-17a>¶
(景帝二年置師古曰祋音丁/活反又音丁外反祤音詡)武城(莽曰桓城師古曰即/左氏傳所云秦伐晉)¶
(取武城/者也)沈陽(莽曰/制昌)褱徳(禹貢北條荆山在南下有彊梁/原洛水東南入渭雍州&KR1051;莽曰)¶
(徳驩師古曰/褱亦懷字)徴(莽曰氾愛師古曰徴音懲即今之澄城/縣是也左傳所云秦取北徴謂此地耳)¶
(而杜元凱未/詳其處也)雲陵(昭帝/置也)萬年(高帝置莽曰異赤師古曰/三輔黄圖云太上皇葬櫟)¶
(陽北原起萬/年陵是也)長陵(高帝置戸五萬五十七口十七/萬九千四百六十九莽曰長平)陽陵¶
(故弋陽景帝更名莽曰渭/陽○宋祁曰弋當作易)雲陽(有休屠金人及徑路神/祠三所越巫&KR0008;&KR0008;祠三)¶
(所孟康曰&KR0008;音辜磔之辜越人祠/也&KR0008;音穰休音許虬反屠音除)¶
右扶風(故秦内史高帝元年屬雍國二年更為中地郡/九年罷復為内史武帝建元六年分為右内史)¶
<pb:KR2a0007_WYG_028-17b>¶
(太初元年更名主爵都尉為右扶風師古曰主爵都尉/本秦之主爵中尉掌列侯至太初元年更名右扶風而)¶
(治於内史右地故此志追書建元六年分/為右内史又云更名主爵都尉為右扶風)戸二十一萬¶
六千三百七十七口八十三萬六千七十○縣二十一¶
　渭城(故咸陽高帝元年更名新城七年罷屬長安武/帝元鼎三年更名渭城有蘭池宮莽曰京城)¶
槐里(周曰犬丘懿王都之秦更名廢丘高祖三/年更名有黄山宮孝恵二年起莽曰槐治)鄠(古國/有扈)¶
(谷亭扈夏啟所伐酆水出東南又有潏水皆北過上林/苑入渭有萯陽宫秦文王起師古曰潏音決萯音倍)¶
盩厔(有長陽宮有射熊館秦昭/王起靈軹渠武帝穿也)斄(周后稷所封師古/曰讀與邰同音胎)郁¶
夷(詩周道郁夷有汧水祠莽曰郁平師古曰小雅四牡/之詩曰四牡騑騑周道倭遲韓詩作郁夷字言使臣)¶
<pb:KR2a0007_WYG_028-18a>¶
(乘馬行/於此道)羙陽(禹貢岐山在西北中水鄉周太王/所邑有高泉宫秦宣太后起也)郿(成國/渠首)¶
(受渭東北至上林入蒙籠渠/右輔都尉治師古曰郿音媚)雍(秦恵公都之有五畤太/昊黄帝以下祠三百三)¶
(所橐泉宮孝公起祈年宫恵公起棫陽宫昭王起/有鐡官應劭曰四面積高曰雍師古曰棫音域)漆(水/在)¶
(縣西有鐡官/莽曰漆治)栒邑(有豳鄉詩豳國公劉所都應劭曰左/氏傳曰畢原鄷郇文之昭也郇侯賈)¶
(伯伐晉是也臣瓚曰汲郡古文晉武公滅荀以賜大夫/原氏黯是為荀叔又云文公城荀然則荀當在晉之境)¶
(内不得在扶風界也今河東有荀城古荀國師古/曰瓚説是也此栒讀與荀同自别邑耳非伐晉者)隃麋¶
(有黄帝子祠莽曰扶亭師古曰隃音踰/○宋祁曰南本黄帝下無子字下同)陳倉(有上公眀/星黄帝孫)¶
(舜妻盲冡祠有羽/陽官秦武王起也)杜陽(杜水南入渭莽曰通杜師古曰/大雅綿之詩曰人之初生自土)¶
<pb:KR2a0007_WYG_028-18b>¶
(漆沮齊詩作自杜言公劉避狄而來居杜/與漆沮之地○宋祁曰詩作當作詩曰)汧(吴山在西/古文以為)¶
(汧山雍州山北有蒲谷鄉弦中谷雍州弦蒲藪汧水出/西北入渭芮水出西北東入涇詩芮&KR2101;雍州川也師古)¶
(曰&KR2101;讀與鞠同大雅公劉之詩曰止旅乃密芮鞠之即/韓詩作芮&KR2101;言公劉止其軍旅欲使安静乃就芮&KR2101;之)¶
(間/耳)好畤(垝山在東有梁山宮秦始皇起/莽曰好邑師古曰垝音丘毁反)虢(有黄帝子周/文武祠虢宫)¶
(秦宣太/后起也)安陵(恵帝置莽曰嘉平師古曰/闞駰以為本周之程邑也)茂陵(武帝置戸/六萬一千)¶
(八十七口二十七萬七千二百七十七莽曰宣城師古/曰黄圖云本槐里之茂鄉○宋祁曰宣下當添室字)¶
平陵(昭帝置莽/曰廣利)武功(太壹山古文以為終南垂山古文/以為敦物皆在縣東斜水出衙領)¶
(山北至郿入渭裦水亦出衙領至南鄭入沔有垂山斜/水淮水祠三所莽曰新光師古曰斜音弋奢反衙音牙)¶
<pb:KR2a0007_WYG_028-19a>¶
𢎞農郡(武帝元鼎四年/置莽曰右隊)戸十一萬八千九十一口四十¶
七萬五千九百五十四(有鐡官/在黽池)○縣十一　𢎞農(故秦/函谷)¶
(闗衙山領下谷爥/水所出北入河)盧氏(熊耳山在東伊水出東北入雒/過郡一行四百五十里又有育)¶
(水南至順陽入沔又有洱水東南至魯陽亦入沔皆過/郡二行六百里莽曰昌富師古曰洱音耳○宋祁曰昌)¶
(富疑作/昌當)陜(故虢國有焦城故焦國北虢在大陽/東虢在滎陽西虢在雍州莽曰黄眉)宜陽(在/黽)¶
(池有鐡/官也)黽池(高帝八年復黽池中鄉民景帝中二年初/城徙萬家為縣榖水出榖陽谷東北至榖)¶
(城入雒莽曰陜亭師古曰/黽音莫踐反又音莫忍反)丹水(水出上雒冡領山東至/析入鈞密陽鄉故商密)¶
(也師古曰鈞亦/水名也音均)新安(禹貢澗水在/東南入雒)商(秦相衛/鞅邑也)析(黄水出/黄谷鞠)¶
<pb:KR2a0007_WYG_028-19b>¶
(水出析谷俱東至酈入湍水莽曰君亭師古曰折音/先厯反鞠水即今所謂菊潭也酈音持益反湍音專)陸¶
渾(春秋遷陸渾戎於此有/闗師古曰渾音胡昆反)上雒(禹貢雒水出冡領山東/北至鞏入河過郡二行)¶
(千七十里豫州川又有甲水出秦領山東南至鍚入沔/過郡三行五百七十里熊耳獲輿山在東北師古曰鍚)¶
(音/陽)¶
河東郡(秦置莽曰兆陽/有根倉溼倉)戸二十三萬六千八百九十六¶
口九十六萬二千九百一十二○縣二十四　安邑(巫/咸)¶
(山在南鹽池在西南魏絳自魏徙此至/恵王徙大梁有鐡官鹽官莽曰河東)大陽(吴山在西/上有吴城)¶
(周武王封太伯後於此是為虞公為晉所滅/有天子廟莽曰勤田應劭曰在大河之陽)猗氏　解¶
<pb:KR2a0007_WYG_028-20a>¶
(師古曰/音蟹)蒲反(有堯山首山祠雷首山在南故曰蒲秦更/名莽曰蒲城應劭曰秦始皇東廵見長坂)¶
(故加反云孟康曰本蒲也晉文公以賂秦後秦人還蒲/魏人喜曰蒲反矣謂秦名之非也臣瓚曰秦世家云以)¶
(垣為蒲反然則本非/蒲也師古曰應説是)河北(詩魏國晉獻公滅之以封大/夫畢萬曾孫絳徙安邑也)¶
左邑(莽曰/兆亭)汾陰(介山/在南)聞喜(故曲沃晉武公自晉陽徙此/武帝元鼎六年行過更名應)¶
(劭曰今曲沃也秦改為左邑武/帝於此聞南越破改曰聞喜)濩澤(禹貢析城山在西/南應劭曰有濩澤)¶
(在西北師古曰/濩音烏虢反)端氏　臨汾　垣(禹貢王屋山在東北/沇水所出東南至武)¶
(徳入河軼出滎陽北地中又東至琅槐入海過/郡九行千八百四十里師古曰琅音郎槐音回)皮氏(耿/鄉)¶
(故耿國晉獻公滅之以賜大夫趙夙後/十世獻侯徙中牟有鐡官莽曰延平)長脩　平陽(韓/武)¶
<pb:KR2a0007_WYG_028-20b>¶
(子𤣥孫貞子居此有鐡官莽曰香/平應劭曰堯都也在平河之陽)襄陵(有班氏鄉亭莽/曰幹昌應劭曰)¶
(襄陵在西北師古曰晉/襄公之陵因以名縣)彘(霍大山在東冀州山周厲王/所奔莽曰黄城應劭曰順帝)¶
(改曰永安○宋祁曰/州山一本作代山)楊(莽曰有年亭應/劭曰楊侯國)北屈(禹貢壺口/山在東南)¶
(莽曰朕北應劭曰有南故稱北臣瓚曰汲郡古文翟章/救鄭次于南屈師古曰屈音居勿反即晉公子夷吾所)¶
(居/)蒲子(應劭曰故蒲反舊邑武帝置師/古曰重耳所居也應説失之)絳(晉武公自曲/沃徙此有鐡)¶
(官應劭曰絳/水出西南)狐讘(師古曰讘/音之渉反)騏(侯國師古/曰音其)¶
太原郡(秦置有鹽官在/晉陽屬幷州)戸十六萬九千八百六十三口¶
六十八萬四百八十八(有家馬官臣瓚曰漢有家馬廐/一廐萬匹時以邉表有事故分)¶
<pb:KR2a0007_WYG_028-21a>¶
(來在此家馬後改曰挏/馬也師古曰挏音動)○縣二十一　晉陽(故詩唐國/周成王滅)¶
(唐封弟叔虞龍山在西北有鹽官晉水所出東入汾臣/瓚曰所謂唐今河東永安是也去晉四百里師古曰瓚)¶
(説是/也)葰人(如淳曰音璅師古/曰又音山寡反)界休(莽曰界羙師古/曰休音許虬反)榆次¶
(涂水鄉晉大夫知徐吾邑梗陽鄉魏戊/邑莽曰太原亭師古曰涂音塗梗音鯁)中都　于離(莽/曰)¶
(于/合)兹氏(莽曰/兹同)狼孟(莽曰/狼調)鄔(九澤在北是為昭餘祁幷州/藪晉大夫司馬彌牟邑師古)¶
(曰音一戸反/又音於據反)盂(晉大夫/孟丙邑)平陶(莽曰/多穰)汾陽(北山汾水所出/西南至汾陰入)¶
(河過郡二行千三/百四十里冀州䆮)京陵(莽曰致城師/古曰即九京)陽曲(應劭曰河千/里一曲當其)¶
(陽故曰陽曲也師古曰隋文帝自以姓楊故惡/陽曲之號乃改此縣為陽直今則復舊名焉)大陵(有/鐡)¶
<pb:KR2a0007_WYG_028-21b>¶
(官莽曰/大寜)原平　祁(晉大夫賈辛/邑莽曰示)上艾(緜曼水東至蒲吾/入虖池水師古曰)¶
(虖音呼池/音徒何反)慮虒(師古曰/音廬夷)陽邑(莽曰/繁穰)廣武(河主賈屋山在/北都尉治莽曰)¶
(信桓師古曰賈屋山即史記/所云趙襄子北登夏屋者)¶
上黨郡(秦置屬幷州有上黨闗壺口闗/石研闗天井闗師古曰研音形)戸七萬三千七¶
百九十八口三十三萬七千七百六十六○縣十四¶
長子(周史辛甲所封鹿谷山濁漳水所出東至鄴入清/漳師古曰長讀曰長短之長今俗為長幼之長非)¶
(也/)屯留(桑欽言絳水出西南東入海師古曰/屯音純○宋祁曰音純當作音純)余吾　銅¶
鞮(有上虒亭下虒聚/師古曰虒音斯)沾(大□谷清漳水所出東北至阜/成入大河過郡五行千六百八)¶
<pb:KR2a0007_WYG_028-22a>¶
(十里冀州川應劭曰沾水出/壺闗師古曰沾音它兼反)湼氏(湼水也師古曰湼水/出焉故以名縣也湼)¶
(音乃/結反)襄柤(莽曰上黨亭○宋/祁曰柤邵本作垣)壺闗(有羊腸阪沾水東至/朝歌入淇應劭曰黎)¶
(侯國也今/黎亭是)泫氏(楊谷絶水所出南至壄王入沁應劭曰/山海經泫水所出者也師古曰泫音工)¶
(𤣥反○宋祁曰沁别本作泌下/同注末工𤣥反一本作故𤣥反)高都(莞谷丹水所出東/南入泫水有天井)¶
(闗師古曰/莞音丸)潞(故潞/子國)陭氏(師古曰音/於義反)陽阿　榖逺(羊頭山/世靡谷)¶
(沁水所出東南至滎陽入河過郡三行九百七十里莽/曰榖近師古曰今沁水至懐州武陟縣界入河此云至)¶
(滎陽疑傳/寫錯誤)¶
河内郡(高帝元年為殷國二年/更名莽曰後隊屬司𨽻)戸二十四萬一千二百¶
<pb:KR2a0007_WYG_028-22b>¶
四十六口百六萬七千九十七○縣十八　懐(有工官/莽曰河)¶
(内/)汲　武徳(孟康曰始皇東廵置/自以武徳定天下)波(孟康曰今有絺城/晉文公所得賜者)¶
山陽(東太行山在西北師/古曰行音胡郎反)河陽(莽曰/河亭)州　共(故國北山/淇水所出)¶
(東至黎陽入河孟康曰共伯入/為三公者也師古曰共音恭)平臯(應劭曰邢侯自襄/國徙此當齊桓公)¶
(時衛人伐邢邢遷于夷儀其地屬晉號曰邢丘以其在/河之臯處埶平夷故曰平臯臣瓚曰春秋傳狄人伐邢)¶
(邢遷于夷儀不至此也今襄國西有夷儀城去襄國百/餘里邢是丘名非國也師古曰應説非也左氏傳曰晉)¶
(侯送女于邢/丘蓋謂此耳)朝歌(紂所都周武王弟康叔/所封更名衛莽曰雅歌)脩武(應劭曰/晉始啟)¶
(南陽今南陽城是也秦改曰脩武臣瓚曰韓非書秦昭/王越趙長平西伐脩武時秦未兼天下脩武之名久矣)¶
<pb:KR2a0007_WYG_028-23a>¶
(師古曰瓚説是也○劉敞曰予/謂脩武則因武王伐紂名之)溫(故國已姓蘇/忿生所封)壄王(太/行)¶
(山在西北衛元君為秦所奪自濮陽徙此莽曰平壄孟/康曰故邘國也今邘亭是也師古曰行音胡即反邘音)¶
(于/)獲嘉(故汲之新中鄉武/帝行過更名也)軹(孟康曰原鄉晉文公所/圍是也師古曰音只)沁¶
水(師古曰沁/音千浸反)隆慮(國水東北至信成入張甲河過郡三/行千八百四十里有鐡官應劭曰隆)¶
(慮山在北避殤帝名改曰/林慮也師古曰慮音廬)蕩隂(蕩水東至内黄澤西山/羑水所出亦至内黄入)¶
(蕩有羑里城西伯所拘也師/古曰蕩音湯羑音羊九反)¶
河南郡(故秦三川郡高帝更名雒陽戸五萬二千/八百三十九莽曰保忠信鄉屬司𨽻也)戸二¶
十七萬六千四百四十四口一百七十四萬二百七十¶
<pb:KR2a0007_WYG_028-23b>¶
九(有鐡官工官敖倉在滎陽○/宋祁曰戸二邵本作戸三)○縣二十二　雒陽(周/公)¶
(遷殷民是為成周春秋昭公二十二年晉合諸侯于狄/泉以其地大成周之城居敬王莽曰宜陽師古曰魚豢)¶
(云漢火徳忌水故云洛水而加佳如/魚氏説則光武以後改為雒字也)滎陽(卞水馮池皆/在西南有狼)¶
(湯渠首受泲東南至陳入潁過郡四行七百八十里應/劭曰故虢國今虢亭是也師古曰狼音浪湯音宕泲音)¶
(子禮反本濟水字○宋/祁曰狼湯邵本作狼浪)偃師(尸鄉殷湯所都莽曰師成/臣瓚曰湯居亳今濟隂縣)¶
(是也今亳有湯冢己氏有伊尹冢皆相近也師古曰瓚/説非也又如皇甫謐所云湯都在穀熟事並不經劉向)¶
(云殷湯無𦵏處/安得湯冢乎)京(師古曰即鄭共/叔叚所居也)平陰(應劭曰在平城/南故曰平隂)¶
中牟(圃田澤在西豫州藪有筦叔邑趙/獻侯自耿徙此師古曰筦與管同)平(莽曰/治平)陽武(有/博)¶
<pb:KR2a0007_WYG_028-24a>¶
(狼沙莽曰陽桓/師古曰狼音浪)河南(故郟鄏地周武王遷九鼎周公致/太平營以為都是為王城至平王)¶
(居之師古曰郟/音夾鄏音辱)緱氏(劉聚周大夫劉子邑有延壽城仙/人祠莽曰中亭師古曰緱音工侯)¶
(反/)卷(師古曰音/去權反)原武(莽曰/原桓)鞏(東周/所居)穀成(禹貢瀍水出㬱/亭北東南入雒)¶
(師古曰即今/新安㬱音濳)故市　密(故國有大騩山潩水所出南至/臨潁入潁應劭曰密人不恭密)¶
(須氏姞姓之國也臣瓚曰密姬姓之國也見世本密須/今安定隂密是也師古曰應瓚二説皆非也此密即春)¶
(秋僖六年圍新密者也蓋鄭地而詩所云密人即左傳/所謂密須之鼓者也在安定隂密騩音隗潩音翼又音)¶
(昌力反○宋祁曰/音隗當作音塊)新成(恵帝四年置蠻/中故戎蠻子國)開封(逄池在東/北或曰宋)¶
(之逄澤也臣瓚曰汲郡古文梁恵王發逄/忌之藪以賜民今浚儀有逄陂忌澤是也)成臯(故虎牢/或曰制)¶
<pb:KR2a0007_WYG_028-24b>¶
(師古曰穆天子傳云七萃之士生捕獸/即獻天子天子畜之東虢號曰獸牢)苑陵(莽曰/左亭)梁(&KR1222;/狐)¶
(聚秦滅西周徙其君於此陽人聚秦滅東周徙其君於/此應劭曰左傳曰秦取梁梁伯翳之後與秦同祖臣瓚)¶
(曰秦取梁後改曰夏陽今馮翊夏陽是也此梁周/之小邑見於春秋師古曰瓚説是也&KR1222;音乃旦反)新鄭¶
(詩鄭國鄭桓公之子武公所國後為韓所滅韓自平陽/徙都之應劭曰國語曰鄭桓公為周司徒王室將亂寄)¶
(帑與賄於虢㑹之間幽王敗桓公死之其子武公/與平王東遷洛邑遂伐虢會而并其地而邑於此)¶
東郡(秦置莽曰治/亭屬兖州)戸四十萬一千二百九十七口百六¶
十五萬九千二十八○縣二十二　濮陽(衛成公自楚/丘徙此故帝)¶
(丘顓頊虚莽曰治亭應劭曰濮/水南入鉅野師古曰虚讀曰墟)畔觀(莽曰觀治應劭曰/夏有觀扈世祖更)¶
<pb:KR2a0007_WYG_028-25a>¶
(名衛國以封周後師/古曰觀音工喚反)聊城　頓丘(莽曰順丘師古曰以/丘名縣也丘一成為)¶
(頓丘謂一頓而成也或/曰成重也一重之丘也)發干(莽曰/戢楯)范(莽曰/建睦)茬平(莽曰功/崇應劭)¶
(曰在茬山之平地者也師古曰/音仕疑反○宋祁曰茬當作茌)東武陽(禹治漯水東北/至千乘入海過)¶
(郡三行千二十里莽曰武昌應劭曰武水之陽/也師古曰漯音它合反○宋祁曰漯當作濕)博平(莽/曰)¶
(加/睦)黎(莽曰黎治孟康曰詩黎侯國今黎陽也臣瓚/曰黎陽在魏郡非黎縣也師古曰瓚説是)清(莽/曰)¶
(清治應劭曰章/帝更名樂平)東阿(都尉治應劭曰衛/邑也有西故稱東)離狐(莽曰/瑞狐)臨邑¶
(有泲廟莽曰穀城亭師古曰/泲亦濟水字也其後並同)利苗　須昌(故須句國太/昊後風姓師)¶
(古曰句/音劬)壽良(蚩尤祠在西北泲上有朐城應/劭曰世祖叔父名良改曰壽張)樂昌　陽¶
<pb:KR2a0007_WYG_028-25b>¶
平　白馬　南燕(南燕國姞姓黄帝後/師古曰姞音其乙反)廩丘¶
陳留郡(武帝元狩元/年置屬兖州)戸二十九萬六千二百八十四口¶
一百五十萬九千五十○縣十七　陳留(魯渠水首受/狼湯渠東至)¶
(陽夏入渦渠孟康曰留鄭邑也後為陳所并故曰陳留/臣瓚曰宋亦有留彭城留是也留屬陳故稱陳留也師)¶
(古曰瓚説是/也渦音戈)小黄　成安　寜陵(莽曰康善孟康曰故/葛伯國今葛鄉是)¶
雍丘(故杞國也周武王封禹後東樓公先春秋/時徙魯東北二十一世簡公為楚所滅)酸棗¶
東昏(莽曰/東眀)襄邑(有服官莽曰襄平應劭曰春秋傳曰師/于襄牛是也師古曰圈稱云襄邑宋地)¶
(本承匡襄陵鄉也宋襄公所葬故曰襄陵秦始皇以承/匡卑濕故徙縣於襄陵謂之襄邑縣西三十里冇承匡)¶
<pb:KR2a0007_WYG_028-26a>¶
(城然則應説以/為襄牛誤也)外黄(都尉治張晏曰魏郡有内黄故加/外臣瓚曰縣有黄溝故氏之也師)¶
(古曰左氏傳曰恵公敗宋師于黄杜/預以為外黄縣東有黄城即此地也)封丘(濮渠水首受/泲東北至都)¶
(闗入羊里水過郡三行六百三十里孟/康曰春秋傳敗狄于長丘今翟溝是)長羅(侯國莽/曰恵澤)尉¶
氏(應劭曰古獄官曰尉氏鄭之别獄也臣瓚曰鄭大夫/尉氏之邑故遂以為邑師古曰鄭大夫尉氏亦以掌)¶
(獄之官故為族/耳應説是也)傿(莽曰順通應劭曰鄭伯克叚/於鄢是也師古曰鄢音偃)長垣(莽/曰)¶
(長固孟康曰春秋/會于匡今匡城是)平丘　濟陽(莽曰/濟前)浚儀(故大梁魏恵/王自安邑徙)¶
(此雎水首受狼湯水東至取慮入泗過郡四行千三百/六十里應劭曰魏恵王自安邑徙此號曰梁師古曰取)¶
(慮縣名也音秋/廬取又音趨)¶
<pb:KR2a0007_WYG_028-26b>¶
潁川郡(秦置高帝五年為韓國六年復故莽曰左隊陽/翟有工官屬豫州孟康曰夏啓有鈞臺之饗今)¶
(鈞臺/在南)戸四十三萬二千四百九十一口二百二十一萬¶
九百七十三○縣二十　陽翟(夏禹國周末韓景侯自/新鄭徙此戸四萬一千)¶
(六百五十口十萬九千莽曰潁川應劭曰夏禹都也臣/瓚曰世本禹都陽城汲郡古文亦云居之不居陽翟也)¶
(師古曰陽翟本禹所受/封耳應瓚之説皆非)昆陽(應劭曰昆/水出南陽)潁陽(應劭曰潁/水出陽城)¶
定陵(有東不羮莽曰定城師/古曰羮音郎其後亦同)長社(應劭曰宋人圍長葛/是也其社中樹暴長)¶
(更名長社師古/曰長讀如本字)新汲(師古曰闞駰云本汲鄉也宣帝神/爵三年置以河内有汲故加新也)¶
襄城(有西不羮/莽曰相城)郾(師古曰音/一戰反)郟(師古曰/音夾)舞陽(應劭曰舞/水出南)¶
<pb:KR2a0007_WYG_028-27a>¶
潁陰　崈高(武帝置以奉太室山是為中岳有太室少/室山廟古文以崇高為外方山也師古曰)¶
(崈古/崇字)許(故國姜姓四岳後太叔所/封二十四世為楚所滅)傿陵(戸四萬九千一/百一口二十六)¶
(萬一千四百一十八莽曰左亭李竒曰六國為/安師古曰傿音偃○宋祁曰安下當添陵字)臨潁(莽/曰)¶
(監/潁)父城(應鄉故國周武王弟所封應劭曰韓詩外傳周/成王與弟戲以桐葉為圭吾以此封汝周公曰)¶
(天子無戲言王應時而封故曰應侯鄉是也臣瓚曰吕/氏春秋曰成王以戲授桐葉為圭以封叔虞非應侯也)¶
(汲郡古文殷時已自有國非成王之所造也師古曰武/王之弟自封應國非桐圭之事也應氏之説蓋失之焉)¶
(又據左氏傳曰䢴晉應韓武之穆也/是則應侯武王之子又與志説不同)成安(侯國/也)周承休¶
(侯國元帝置元始二年更名/鄭公莽曰嘉羙休音許虬反)陽城(陽城山洧水所出東/南至長平入潁過郡)¶
<pb:KR2a0007_WYG_028-27b>¶
(三行五百里陽乾山潁水所出東至下蔡入淮過郡三/行千五百里荆州&KR1051;有鐡官師古曰乾音干洧音干軌)¶
(反/)綸氏¶
汝南郡(高帝置莽曰汝汾分/為賞都尉屬豫州)戸四十六萬一千五百八¶
十七口二百五十九萬六千一百四十八○縣三十七¶
　平輿(應劭曰故沈子國今/沈亭是也輿音豫)陽安(應劭曰道國/也今道亭是)陽城(侯/國)¶
(莽曰/新安)㶏彊(應劭曰㶏水出潁川陽城師/古曰㶏音於謹反又音殷)富波　女陽(應/劭)¶
(曰汝水出𢎞農入淮師古曰/女讀曰汝其下汝隂亦同)鮦陽(應劭曰在鮦水之陽/也孟康曰鮦音紂紅)¶
(反/)吴房(孟康曰本房子國楚靈王遷房於楚吴王闔閭/弟夫槩奔楚楚封於此為堂谿氏以封吴故曰)¶
<pb:KR2a0007_WYG_028-28a>¶
(吴房今吴房/城堂谿亭是)安成(侯國莽/曰至成)南頓(故頓子國姬姓應劭曰/頓廹於陳其後南徙故)¶
(號南頓故/城尚在)朗陵(應劭曰朗陵/山在西南)細陽(莽曰樂慶師古曰居/細水之陽故曰細陽)¶
(細水本出新郪/郪音千私反)宜春(侯國莽/曰宣孱)女陰(故胡國都尉/治莽曰汝墳)新蔡(蔡/平)¶
(侯自蔡徙此後二世/徙下蔡莽曰新遷)新息(莽曰新徳孟康曰故息/國其後徙東故加新云)灈陽¶
(應劭曰灈水出吴房東入瀙也師古/曰灈音劬瀙音楚人反又音楚刅反)期思(師古曰/故蔣國)慎陽¶
(應劭曰慎水出東北入淮師古曰慎字本作滇音真後/誤為慎耳今猶有真丘真陽縣字並單作真知其音不)¶
(改也闞駰云永平五年失/印更刻遂誤以水為心)慎(莽曰/慎治)召陵(師古曰即齊桓/公伐楚次于召)¶
(陵者也召/讀曰卲)弋陽(侯國應劭曰弋山在西/北故黄國今黄城是)西平(有鐡官莽/曰新亭應)¶
<pb:KR2a0007_WYG_028-28b>¶
(劭曰故柏子國/也今栢亭是)上蔡(故蔡國周武王弟叔度所封度放/成王封其子胡十八世徙新蔡)¶
&KR1051;(莽曰閏治應劭曰孫叔敖子所邑之&KR1051;丘是也世祖/更名固始師古曰&KR1051;音子袵反○劉奉世曰按後淮)¶
(陽國已有固始/此&KR1051;疑自别地)西華(莽曰/華望)長平(莽曰/長正)宜禄(莽曰賞/都亭)項(故/國)¶
新郪(莽曰新延應劭曰秦伐魏取郪丘漢興為新郪章/帝封殷後更名宋臣瓚曰光武既封殷後於宋又)¶
(封新郪師古曰封於新/郪號為宋國耳瓚説非)歸徳(侯國宣帝置/莽曰歸惠)新陽(莽曰新/眀應劭)¶
(曰在新/水之陽)安昌(侯國莽/曰始成)安陽(侯國莽曰均夏應劭/曰故江國今江亭是)博陽(侯/國)¶
(莽曰/樂家)成陽(侯國莽/曰新利)定陵(高陵山汝水出東南至新蔡入/淮過郡四行千三百四十里)¶
南陽郡(秦置莽曰前/隊屬荆州)戸三十五萬九千三百一十六(○/宋)¶
<pb:KR2a0007_WYG_028-29a>¶
(祁曰戸三十/當作戸四十)口一百九十四萬二千五十一○縣三十¶
六　宛(故申伯國有屈申城縣南有北筮山戸四萬/七千五百四十七有工官鐡官莽曰南陽)犨¶
(師古曰音/昌牛反)杜衍(莽曰/閏衍)酇(侯國莽曰南庚孟康曰音/讚師古曰即蕭何所封)育陽¶
(有南筮聚在東北應劭曰育/水出𢎞農盧氏南入于沔)博山(侯國哀帝置故順陽/應劭曰漢明帝改曰)¶
(順陽在順水之陽也師/古曰順陽舊名應説非)湼陽(莽曰前亭應劭曰在湼水/之陽師古曰湼音乃結反)¶
陰(師古曰即春秋左氏傳所云遷陰於下陰者/也與酇相近今襄州有陰城縣縣有酇城鄉)堵陽(莽/曰)¶
(陽城韋昭/曰堵音者)雉(衡山灃水所出東至&KR2727;入汝師古曰舊讀/雉音弋爾反而太康地志云即陳倉人所)¶
(逐二童子名寳雞者雄止陳倉為石雌/止此縣故名雉縣疑不可據也&KR2727;音屋)山都　蔡陽(莽/之)¶
<pb:KR2a0007_WYG_028-29b>¶
(母功顯君邑應劭曰/蔡水所出東入淮)新野　筑陽(故穀伯國莽曰宜禾/應劭曰筑水出漢中)¶
(房陵東入沔師古曰春秋云穀伯綏來朝是/也今襄州有穀城縣在筑水之陽筑音逐)棘陽(應劭/曰在)¶
(棘水/之陽)武當　舞陰(中隂山瀙水所/出東至蔡入汝)西鄂(應劭曰江夏有/鄂故加西云)¶
穰(莽曰農穰師古曰今鄧/州穰縣是也音人羊反)酈(育水出西北南入漢如淳/曰酈音蹢躅之蹢○劉奉)¶
(世曰吴芮傳酈音郎益/反此乃音蹢如音非也)安衆(侯國故/宛西鄉)冠軍(武帝置故穰/盧陽鄉宛臨)¶
(駣聚應劭曰武帝以封霍去病去病仍/出征匈奴功冠諸軍故曰冠軍駣音桃)比陽(應劭曰比/水所出東)¶
(入/蔡)平氏(禹貢桐柏大復山在東南淮水所出東南至淮/陵入海過郡四行三千二百四十里青州川莽)¶
(曰平/善)隨(故國厲鄉故厲國也/師古曰厲讀曰頼)葉(楚葉公邑有長城號曰/方城師古曰音式渉反)¶
<pb:KR2a0007_WYG_028-30a>¶
鄧(故國都尉治應/劭曰鄧侯國)朝陽(莽曰厲信應劭/曰在朝水之陽)魯陽(有魯山古/魯縣御龍)¶
(氏所遷魯山滍水所出東北至定陵入汝又有昆水東/南至定陵入汝師古曰即淮南所云魯陽公與韓戰日)¶
(反三舍者也滍/音峙又音雉)舂陵(侯國故蔡陽白水郷上唐鄉故唐/國師古曰漢記云元朔五年以零)¶
(陵泠道之舂陵鄉封長沙王子買為舂陵侯至戴侯仁/以舂陵地形下溼上書徙南陽元帝許之以蔡陽白水)¶
(鄉徙仁為/舂陵侯)新都(侯國莽/曰新林)湖陽(故廖國也師古曰廖音力/救反左氏傳作飂字其音)¶
(同/耳)紅陽(侯國莽曰紅俞/師古曰俞音踰)樂成(侯/國)博望(侯國莽/曰宜樂)復陽(侯國/故湖)¶
(陽樂鄉應劭曰在桐柏大復山之陽師古/曰復音方目反○宋祁曰方邵本作房)¶
南郡(秦置高帝元年更為臨江郡五年復故景帝二/年復為臨江中二年復故莽曰南順屬荆州)戸¶
<pb:KR2a0007_WYG_028-30b>¶
十二萬五千五百七十九口七十一萬八千五百四十¶
(有發弩官師古/曰主教放弩也)○縣十八　江陵(故楚郢都楚文王自/丹陽徙此後九世平)¶
(王城之後十世秦拔/我郢徙東莽曰江陸)臨沮(禹貢南條荆山在東北漳水/所出東至江陵入陽水陽水)¶
(入沔行六百里應劭曰沮水出漢中房陵東入江師古/曰沮水即左傳所云江漢沮漳楚之望也音千余反)¶
夷陵(都尉治莽曰居利應/劭曰夷山在西北)華容(雲夢澤在南荆州藪夏/水首受江東入沔行五)¶
(百里應劭曰春秋/許遷于容城是)宜城(故鄢惠帝/三年更名)郢(楚别邑故郢/莽曰郢亭)邔(孟/康)¶
(曰音忌師古/曰音其已反)當陽　中廬(師古曰在襄陽縣南今猶有/次廬村以隋室諱忠故改忠)¶
(為/次)枝江(故羅國江沱出西東入江師古/曰沱即江别出者也音徒河反)襄陽(莽曰相陽/應劭曰在)¶
<pb:KR2a0007_WYG_028-31a>¶
(襄水/之陽)編(有雲夢宫莽曰南/順孟康曰編音鞭)秭歸(歸鄉故歸國孟/康曰秭音姊)夷道(莽/曰)¶
(江南應劭曰夷水出巫東入江/○宋祁曰巫字下當添山字)州陵(莽曰/江夏)若(楚昭王畏/吴自郢徙)¶
(此後復還郢師古曰/春秋傳作鄀其音同)巫(夷水東至夷道入江過郡二行/五百四十里有鹽官應劭曰巫)¶
(山在/西南)高成(洈山洈水所出東入繇繇水南至華容入江/過郡二行五百里莽曰言程師古曰洈音危)¶
(繇讀/曰由)¶
江夏郡(高帝置屬荆州應劭曰沔水自江别至/南郡華容為夏水過郡入江故曰江夏)戸五萬¶
六千八百四十四口二十一萬九千二百一十八○縣¶
十四　西陵(有雲夢宫/莽曰江陽)竟陵(章山在東北古文以為内/方山鄖鄉楚鄖公邑莽曰)¶
<pb:KR2a0007_WYG_028-31b>¶
(守平師古曰音云○宋祁曰章山/上當添丘字音云當作鄖音云)西陽　襄(莽曰/襄非)邾(衡/山)¶
(王吴芮都師古/曰音朱又音誅)[車*犬](故弦子國孟康曰音汏/師古曰又音徒系反)鄂(師古曰音/五各反)¶
安陸(横尾山在東北古/文以為陪尾山)沙羡(晉灼曰/羡音夷)蘄春(晉灼曰/音祁)鄳(蘇/林)¶
(曰音盲師古曰音/萌又音莫耿反)雲杜(應劭曰左傳若敖取棄䢵今䢵/亭是也師古曰䢵音云○宋祁)¶
(曰棄字當/作於字)下雉(莽曰閏光如淳/曰音羊氏反)鍾武(侯國莽/曰當利)¶
廬江郡(故淮南文帝十六年别為國金蘭西北有東陵/鄉淮水出屬揚州廬江出陵陽東南北入江應)¶
(劭曰故/廬子國)戸十二萬四千三百八十三口四十五萬七千¶
三百三十三(有樓/船官)○縣十二　舒(故國莽/白昆鄉)居巢(應劭曰/春秋楚)¶
<pb:KR2a0007_WYG_028-32a>¶
(人圍巢/巢國也)龍舒(應劭曰羣/舒之邑)臨湖　雩婁(決水北至蓼入淮/又有灌水亦北至)¶
(蓼入決過郡二行五百一十里師/古曰雩音許于反婁音力于反)襄安(莽曰廬/江亭也)摐陽(師/古)¶
(曰音七/容反)尋陽(禹貢九江在南/皆東合為大江)灊(天柱山在南有祠沘山/沘水所出北至壽春入)¶
(芍陂晉灼曰音濳師古曰沘音/比又音布几反芍音酌又音鵲)晥(有鐡官師古曰音胡/管反○宋祁曰管當)¶
(作/綰)湖陵邑(北湖/在南)松兹(侯國莽/曰誦善)¶
九江郡(秦置高帝四年更名為淮南國武帝元狩元年/復故莽曰延平屬揚州應劭曰江自廬江尋陽)¶
(分為/九)戸十五萬五十二口七十八萬五百二十五(有陂/官湖)¶
(官/)○縣十五　壽春邑(楚考烈王/自陳徙此)浚遒(晉灼曰音酋熟/之酋師古曰浚)¶
<pb:KR2a0007_WYG_028-32b>¶
(音峻遒音/才由反)成徳(莽曰/平阿)橐臯(孟康曰/音拓姑)陰陵(莽曰/陰陸)厯陽(都尉/治莽)¶
(曰眀/義)當塗(侯國莽曰山聚應劭曰禹/所娶塗山侯國也有禹虚)鍾離(莽曰蠶富應/劭曰鍾離子)¶
(國/)合肥(應劭曰夏水岀父城東南/至此與淮合故曰合肥)東城(莽曰/武城)博鄉(侯國/莽曰)¶
(揚/陸)曲陽(侯國莽曰延平亭應/劭曰在淮曲之陽)建陽　全椒　阜陵(莽曰/阜陸)¶
山陽郡(故梁景帝中六年别為山陽國武帝/建元五年别為郡莽曰鉅野屬兖州)戸十七萬¶
二千八百四十七口八十萬一千二百八十八(有鐡/官)○¶
縣二十三　昌邑(武帝天漢四年更山陽為昌邑國有/梁丘鄉春秋傳曰宋齊會于梁丘)¶
南平陽(莽曰黽平孟康曰邾庶期以/漆來奔又城漆今漆鄉是)成武(有楚丘亭齊/桓公所城遷)¶
<pb:KR2a0007_WYG_028-33a>¶
(衛文公於此子成公/徙濮陽莽曰成安)湖陵(禹貢浮于泗淮通于河水在/南莽曰湖陸應劭曰尚書一)¶
(名湖章帝封東平王蒼/子為湖陵侯更名湖陵)東緍(師古曰春秋僖二十三年/齊侯伐宋圍緍即謂此音)¶
(旻/)方與(晉灼曰/音房豫)橐(莽曰高平臣/瓚曰音拓)鉅壄(大壄澤在/北兗州藪)單父(都/尉)¶
(治莽曰利父師/古曰音善甫)薄(臣瓚曰/湯所都)都關　城都(侯國莽/曰城榖)黄(侯/國)爰¶
戚(侯國莽/曰戚亭)郜成(侯國莽曰告成○/宋祁曰郜當作卭)中鄉(侯/國)平樂(侯國包/水東北)¶
(至泲/入泗)鄭(侯/國)瑕丘(應劭曰瑕/丘在西南)甾鄉(侯國師古曰/音側其反)栗鄉(侯國/莽曰)¶
(足/亭)曲鄉(侯/國)西陽(侯/國)¶
濟陰郡(故梁景帝中六年别為濟陰國宣帝甘露二年/更名定陶禹貢荷澤在定陶東屬兗州師古曰)¶
<pb:KR2a0007_WYG_028-33b>¶
(荷音/柯)戸二十九萬二十五口百三十八萬六千二百七¶
十八○縣九　定陶(故曹國周武王弟叔振鐸所/封禹貢陶丘在西南陶丘亭)冤句¶
(莽改定陶曰濟平冤句縣/曰濟平亭師古曰句音劬)呂都(莽曰/祈都)葭密(師古曰/葭音家)成陽¶
(有堯冢靈臺禹/貢雷澤在西北)鄄城(莽曰鄄良師古/曰鄄音工椽反)句陽(應劭曰左氏/傳句瀆之丘)¶
(也師古/曰音鉤)秺(莽曰萬嵗孟/康曰音妒)乘氏(泗水東南至睢陵入淮過/郡六行千一百一十里應)¶
(劭曰春秋敗宋師于乘/丘是也師古曰睢音雖)¶
沛郡(故秦泗水郡高帝更/名莽曰吾符屬豫州)戸四十萬九千七十九口二¶
百三萬四百八十○縣三十七　相(莽曰吾/符亭)龍亢(晉灼/曰亢)¶
<pb:KR2a0007_WYG_028-34a>¶
(音/岡)竹(莽曰篤亭李/奇曰今竹邑)榖陽(應劭曰在/穀水之陽)蕭(故蕭叔國宋/别封附庸也)向(故/國)¶
(春秋曰莒人入向姜姓/炎帝後師古曰音餉)銍(師古曰銍/音竹乙反)廣戚(侯國莽/曰力聚)下蔡¶
(故州來國為楚所滅後吴取之至夫差/遷昭侯於此後四世侯齊竟為楚所滅)豐(莽曰/吾豐)鄲(莽曰/單城)¶
(孟康曰音多○宋/祁曰單當作留)譙(莽曰延/成亭)蘄(□鄉高祖破黥布都尉/治莽曰蘄城師古曰□)¶
(音直/恚反)&KR2558;(莽曰貢師古/曰&KR2558;亦音貢)輒與(莽曰/華樂)山桑　公丘(侯國故滕/國周懿王)¶
(子錯叔繡所封三十一世為齊所滅師古曰左氏傳云/郜雍曹滕文之昭也系本亦云錯叔繡文王子而此志)¶
(云懿王子未/詳其義耳)符離(莽曰/符合)敬丘(侯國應劭曰春秋遇于/犬丘眀帝更名大丘)夏¶
丘(莽曰/歸思)洨(侯國垓下高祖破項羽莽曰育成應劭/曰洨水所出南入淮師古曰洨音肴)沛(有/鐡)¶
<pb:KR2a0007_WYG_028-34b>¶
(官/)芒(莽曰博治應劭曰世祖更名臨雎雎/水出焉師古曰芒音莫郎反睢音雖)建成(侯/國)城父¶
(夏肥水東南至下蔡入淮過郡/二行六百二十里莽曰思善)建平(侯國莽/曰田平)酇(莽曰贊/治應劭)¶
(曰音嵯師古曰此縣本為䣜應音是也中古以來借酇/字為之耳讀皆為䣜而莽呼為贊治則此縣亦有贊音)¶
栗(侯國莽/曰成富)扶陽(侯國莽/曰合治)高(侯/國)高柴(侯/國)溧陽(如淳曰/溧音栗)平阿¶
(侯國莽/曰平寧)東鄉　臨都　義成　祁鄉(侯國莽/曰會穀)¶
魏郡(高帝置莽曰/魏城屬冀州)戸二十一萬二千八百四十九口九¶
十萬九千六百五十五○縣十八　鄴(故大河在/東北入海)館陶¶
(河水别出為屯氏河東北至章/武入海過郡四行千五百里)斥丘(莽曰利丘應劭曰/斥丘在西南也師)¶
<pb:KR2a0007_WYG_028-35a>¶
(古曰闞駰云地多/斥鹵故曰斥丘)沙　内黄(清河水出南應劭曰春秋/吴子晉侯會于黄池今黄)¶
(澤在西陳留有外黄故加内云臣瓚曰國語曰吴子會/諸侯於黄池掘溝於商魯之間今陳外黄有黄溝是也)¶
(史記曰伐宋取黄池然則不得在魏/郡眀矣師古曰瓚説是也應説失之)清淵(應劭曰清/河在西北)魏¶
(都尉治莽曰魏城亭/應劭曰魏武侯别都)繁陽(應劭曰在繁水之陽/張晏曰其界為繁淵)元城(應/劭)¶
(曰魏武侯公子元食/邑於此因而遂氏焉)梁期　黎陽(莽曰黎蒸晉灼曰黎/山在其南河水經其)¶
(東其山上碑云縣取山之/名取水在其陽以為名)即裴(侯國莽曰即是/應劭曰裴音非)武始(漳/水)¶
(東至邯鄲入漳又有拘澗水東北/至邯鄲入白渠應劭曰拘音矩)邯會(侯國張晏曰漳/水之别自城西)¶
(南與邯山之水會今城旁猶有/溝渠在也師古曰邯音下安反)陰安　平恩(侯國莽/曰延平)邯¶
<pb:KR2a0007_WYG_028-35b>¶
溝(侯國師古曰/邯水之溝)武安(欽口山白渠水所出東至列人入/漳又有&KR1051;水東北至東昌入虖池)¶
(河過郡五行六百一里有鐡官莽曰桓安師古/曰&KR1051;音子祍反虖音呼池音徒何反其下並同)¶
鉅鹿郡(秦置屬/冀州)戸十五萬五千九百五十一口八十二¶
萬七千一百七十七○縣二十　鉅鹿(禹貢大陸澤在/北紂所作沙丘)¶
(臺在東北七十里應劭曰鹿林之大者/也臣瓚曰山足曰鹿師古曰應説是)南䜌(莽曰富平/孟康曰䜌)¶
(音良/全反)廣阿　象氏(侯國莽/曰寧昌)廮陶(師古曰廮/音一井反)宋子(莽曰/宜子)楊¶
氏(莽曰/功陸)臨平　下曲陽(都尉治應劭曰晉荀吴滅鼓今/鼓聚昔陽亭是也師古曰常山)¶
(有上曲陽/故此云下)貰(師古曰音/式制反)郻(莽曰秦聚師古曰音苦么反/又差梟反○劉敞曰衍文)¶
<pb:KR2a0007_WYG_028-36a>¶
新市(侯國莽/曰市樂)堂陽(有鹽官嘗分為經縣/應劭曰在堂水之陽)安定(侯/國)敬武¶
厯鄉(侯國莽/曰厯聚)樂信(侯/國)武陶(侯/國)柏鄉(侯/國)安鄉(侯/國)¶
常山郡(高帝置莽曰井闗屬冀州張晏曰/恒山在西避文帝諱故改曰常山)尸十四萬一¶
千七百四十一口六十七萬七千九百五十六○縣十¶
八　元氏(沮水首受中丘西山窮泉谷東至堂陽入黄/河莽曰井闗亭師古曰闞駰云趙公子元之)¶
(封邑故/曰元氏)石邑(井陘山在西洨水所出東南至廮陶入泜/師古曰洨音效又音爻泜音脂又音丁計)¶
(反其後/亦同)桑中(侯/國)靈壽(中山桓公居此禹貢衛/水出東北東入虖池)蒲吾(有鐡/山大)¶
(白渠水首受緜曼水東南至下曲陽入斯洨應劭曰蒲/水出中山蒲隂東入河○宋祁曰有鐡下或有北字)¶
<pb:KR2a0007_WYG_028-36b>¶
上曲陽(恒山北谷在西北有祠并州山禹貢恒水/所出東入滱莽曰常山亭應劭曰滱音彄)九門¶
(莽曰/久門)井陘(應劭曰井陘/山在南音刑)房子(贊皇山石濟水所出東至/廮陶入泜莽曰多子師古)¶
(曰濟音/子詣反)中丘(逢山長谷諸水所出東/至張邑入蜀莽曰直聚)封斯(侯/國)闗　平棘¶
(應劭曰伐晉取棘蒲也師古曰功臣表棘蒲侯陳武平/棘侯林摯是則平棘棘蒲非一地也應説失之○宋祁)¶
(曰林當/作杜)鄗(高祖即位更名高邑莽曰禾成亭師古曰/鄗音呼各反○宋祁曰高祖當作世祖)樂¶
陽(侯國莽/曰暢苗)平臺(侯國莽/曰順臺)都鄉(侯國有鐡官莽曰分郡/○宋祁曰郡當作鄉)南¶
行唐(牛飲山白陸谷滋水所出東至新/市入虖池水都尉治莽曰延億)¶
清河郡(高帝置莽曰/平河屬冀州)戸二十萬一千七百七十四口八¶
<pb:KR2a0007_WYG_028-37a>¶
十七萬五千四百二十二○縣十四　清陽(王/都)東武城¶
　繹幕(應劭曰繹音亦師/古曰本音弋尺反)靈(河水别出為鳴犢河東北/至蓨入屯氏河莽曰播師)¶
(古曰蓨音條/其下亦同)厝(莽曰厝治應劭曰安帝以孝徳皇后葬/于厝改曰甘陵也師古曰音趨亦反)¶
鄃(莽曰善陸師/古曰音輸)貝丘(都尉治應劭曰左氏傳/齊襄公田于貝丘是)信成(張甲/河首)¶
(受屯氏别河東/北至蓨入漳水)&KR2007;題(師古曰&KR2007;/古莎字)東陽(侯國莽/曰胥陵)信鄉(侯國/孟康)¶
(曰順帝更/名安平)繚(師古曰音/良笑反)棗彊　復陽(莽曰樂嵗應/劭曰音腹)¶
涿郡(高帝置莽曰/垣翰屬幽州)戸十九萬五千六百七口七十八萬¶
二千七百六十四(有鐡/官)○縣二十九　涿(桃水首受淶/水分東至安)¶
<pb:KR2a0007_WYG_028-37b>¶
(次入河應劭曰涿水出上/谷涿鹿縣師古曰淶音來)逎(莽曰逎屛師古曰逎/古遒字音字由反)榖丘¶
　故安(閻鄉易水所出東至范陽入濡也并州䆮水亦/至范陽入淶師古曰言易水又至范陽入淶也)¶
(濡音乃/官反)南深澤　范陽(莽曰順陰應劭/曰在范水之陽)蠡吾(師古曰/蠡音禮)容¶
城(莽曰/深澤)易　廣望(侯/國)鄭(莽曰言符應/劭曰音莫)高陽(莽曰高亭應/劭曰在高河)¶
(之/陽)州鄉(侯/國)安平(都尉治莽/曰廣望亭)樊輿(侯國莽/曰握符)成(侯國莽/曰宜家)良鄉¶
(侯國垣水南東至陽/鄉入桃莽曰廣陽)利鄉(侯國莽/曰章符)臨鄉(侯/國)益昌(侯國莽/曰有祑)¶
(○宋祁曰/作有杖)陽鄉(侯國莽/曰章武)西鄉(侯國莽/曰移風)饒陽(應劭曰在/饒河之陽)中¶
水(應劭曰在易滱二/水之間故曰中水)武垣(莽曰垣翰亭應劭曰/垣水出良鄉東入桃)阿陵(莽/曰)¶
<pb:KR2a0007_WYG_028-38a>¶
(阿/陸)阿武(侯/國)高郭(侯國莽/曰廣隄)新昌(侯/國)¶
勃海郡(高帝置莽曰迎河屬幽州師/古曰在勃海之濱因以為名)戸二十五萬六千¶
三百七十七口九十萬五千一百一十九○縣二十六¶
　浮陽(莽曰/浮城)陽信　東光(有胡/蘇亭)阜城(莽曰吾城○宋祁/曰阜城南本作阜)¶
(成/)千童(應劭曰靈帝改曰饒安/○宋祁曰千當作平)重合　南皮(莽曰迎河/亭師古曰)¶
(闞駰云章武有北/皮亭故此云南)定(侯/國)章武(有鹽官莽/曰桓章)中邑(莽曰/檢隂)高成¶
(都尉/治也)高樂(莽曰/為鄉)參戸(侯/國)成平(虖池河民曰徒/駭河莽曰澤亭)桞(侯/國)臨樂¶
(侯國莽/曰樂亭)東平舒(師古曰代郡有/平舒故此加東)重平安次　脩市(侯/國)¶
<pb:KR2a0007_WYG_028-38b>¶
(莽曰居寧應/劭曰音條)文安　景成(侯/國)束州　建成　章鄉(侯/國)蒲¶
領(侯/國)¶
平原郡(高帝置莽曰/河平屬青州)戸十五萬四千三百八十七口六¶
十六萬四千五百四十三○縣十九　平原(有篤馬河/東北入海)¶
(五百六/十里)鬲(平當以為鬲津莽曰河/平亭師古曰讀與隔同)高唐(桑欽言漯水所/出師古曰漯音)¶
(它合反○宋祁曰/漯改作濕下同)重丘　平昌(侯/國)羽(侯國莽/曰羽貞)般(莽曰分/眀如淳)¶
(曰般音如面般之般韋昭曰音逋垣反師古曰爾雅説/九河云鉤般郭璞以為水曲如鉤流般桓也然今其土)¶
(俗用如/韋之音)樂陵(都尉治莽曰羙陽師/古曰樂音來各反)祝阿(莽曰/安成)瑗(莽曰東/順亭)¶
<pb:KR2a0007_WYG_028-39a>¶
阿陽　漯隂(莽曰翼成應劭曰漯水出東武陽/東北入海師古曰漯音它合反)朸(莽曰/張鄉)¶
(應劭曰/音力)富平(侯國莽曰樂安亭應/劭曰眀帝更名厭次)安悳(師古曰悳/古徳字)合陽¶
(侯國莽/曰宜鄉)樓虚(侯/國)龍頟(侯國莽曰清鄉師古曰今書本頟/字或作額而崔浩云有龍頟村作)¶
(額者/非)安(侯/國)¶
千乘郡(高帝置莽曰建信屬青州/應劭曰和帝更名樂安)戸十一萬六千七百¶
二十七口四十九萬七百二十(有鐡官鹽/官均輸官)○縣十五¶
千乘(有鐡/官)東鄒　溼沃(莽曰/延亭)平安(侯國莽/曰鴻睦)博昌(時水東/北至鉅)¶
(定入馬車瀆幽州&KR1051;應劭曰昌水出東萊昌陽臣瓚曰/從東萊至博昌經歴宿水不得至也取其嘉名耳師古)¶
<pb:KR2a0007_WYG_028-39b>¶
(曰瓚/説是)蓼城(都尉治莽/曰施武)建信　狄(莽曰利居應劭曰/安帝更名曰臨濟)琅槐¶
(師古曰/槐音回)樂安　被陽(侯國如淳曰一作疲音罷軍之罷/師古曰音皮彼反○宋祁曰被或)¶
(作/彼)高昌　繁安(侯國莽/曰瓦亭)高宛(莽曰/常鄉)延鄉¶
濟南郡(故齊文帝十六年别為濟南國景/帝二年為郡莽曰樂安屬青州)戸十四萬七¶
百六十一口六十四萬二千八百八十四○縣十四¶
東平陵(有工官/鐡官)鄒　平臺(莽曰/臺治)梁鄒　土鼔　於陵(都/尉)¶
(治莽曰/於陸)陽丘　般陽(莽曰濟南亭應劭曰在般/水之陽師古曰般音盤)菅(應劭/曰音)¶
(姦/)朝陽(侯國莽曰脩治應/劭曰在朝水之陽)厯城(有鐡/官)猇(侯國莽曰利成/應劭曰音箎蘇)¶
<pb:KR2a0007_WYG_028-40a>¶
(林曰音爻今東朝陽有猇亭蔡謩音/由音鴞師古曰蔡音是音于虬反)著(師古曰音竹庶/反又音直庶反)¶
(而韋昭誤以為蓍龜之蓍/字乃音弛咨反失之逺矣)宜成(侯/國)¶
泰山郡(高帝置/屬兗州)戸十七萬二千八十六口七十二萬六¶
千六百四(有工官汶水出萊毋西入濟/師古曰汶音問毋與無同)○縣二十四¶
奉高(有眀堂在西南四里武/帝元封二年造有工官)博(有泰山廟岱山/在西北求山上)茬(應劭/曰茬)¶
(山在東北音淄師古曰又音/仕疑反○宋祁曰茬當作茌)盧(都尉治濟/北王都也)肥成(應劭曰/肥子國)¶
蛇丘(隧鄉故隧國春秋曰齊人殲于/隧也師古曰蛇音移隧音遂)剛(故闡莽曰柔應/劭曰春秋秋取)¶
(酄及闡今闡亭是/也師古曰酄音驩)柴　蓋(臨樂子山洙水所出西北至/蓋入池水又沂水南至下邳)¶
<pb:KR2a0007_WYG_028-40b>¶
(入泗過郡五行六百里青州&KR1051;師古/曰蓋讀如本字又音古盍反洙音殊)梁父(師古曰以山/名縣也父音)¶
(甫/)東平陽　南武陽(冠石山治水所出南至下邳入泗/過郡二行九百四十里莽曰桓宣)¶
(應劭曰武水/所出南入泗)萊蕪(原山甾水所出東至博昌入泲幽州/&KR1051;又禹貢汶水出西南入泲汶水桑)¶
(欽所言師古曰/泲音子禮反)鉅平(有亭亭山祠應劭曰左氏傳陽虎/入于酄陽闗以叛今陽闗亭是也)¶
嬴(有鐡官師/古曰音盈)牟(故國應劭曰附庸也師古曰春/秋桓十五年牟人來朝即此也)蒙陰(禹/貢)¶
(䝉山在西南有祠顓臾/國在䝉山下莽曰䝉恩)華(莽曰/翼隂)寧陽(侯國莽/曰寧順)椉丘(師古/曰春)¶
(秋莊公十五年公敗宋/師于乘丘即此是也)富陽　桃山(侯國莽/曰襄魯)桃鄉(侯國/莽曰)¶
(鄣/亭)式¶
<pb:KR2a0007_WYG_028-41a>¶
齊郡(秦置莽曰濟/南屬青州)戸十五萬四千八百二十六口五十¶
五萬四千四百四十四○縣十二　臨淄(師尚父所封/如水西北至)¶
(梁鄒入泲有服官鐡官莽曰齊陵應劭曰齊獻公自營/丘徙此臣瓚曰臨淄即營丘也故晏子曰始爽鳩氏居)¶
(之逄伯陵居之太公居之又曰先君太公築營之丘今/齊之城中有丘即營丘也師古曰瓚説是也築營之丘)¶
(言於營丘/地築城邑)昌國(徳會水西北/至西安入如)利(莽曰/利治)西安(莽曰/東寧)鉅定(馬/車)¶
(瀆水首受鉅定東/北至琅槐入海)廣(為山濁水所出東/北至廣饒入鉅定)廣饒　昭南¶
臨朐(有逄山祠石膏山洋水所出東北至廣饒入鉅定/莽曰監朐應劭曰臨朐山有伯氏駢邑師古曰朐)¶
(音劬洋/音祥)北鄉(侯國莽/曰禺聚)平廣(侯/國)臺鄉¶
<pb:KR2a0007_WYG_028-41b>¶
北海郡(景帝中二年/置屬青州)戸十二萬七千口五十九萬三千¶
一百五十九○縣二十六　營陵(或曰營丘莽曰北海/亭應劭曰師尚父封)¶
(於營丘陵亦丘也臣瓚曰營丘即臨淄也營陵/春秋謂之緣陵師古曰臨淄營陵皆舊營丘地)劇魁(侯/國)¶
(莽曰/上符)安丘(莽曰誅郅孟康/曰今渠丘是)瓡(侯國莽曰道徳師/古曰瓡即執字)淳于(應/劭)¶
(曰春秋州公如曹左氏傳曰淳于公如/曹臣瓚曰州國名也淳于公國之所都)益(莽曰/探陽)平壽(應/劭)¶
(曰故㘰㝷禹後今㘰城是也臣瓚曰㘰尋在河南不在/此也汲郡古文云太康居㘰尋羿亦居之桀亦居之尚)¶
(書序云太康失邦昆弟五人須於洛汭此即太康所居/為近洛也又吴起對魏武侯曰昔夏桀之居左河濟右)¶
(太華伊闕在其南羊腸在其北河南城為值之又周書/度邑篇曰武王問太公曰吾將因有夏之居南望過於)¶
<pb:KR2a0007_WYG_028-42a>¶
(三塗北瞻望於有河有夏之居即河南是也師古曰應/氏止云㘰尋本是禹後耳何豫夏國之都乎瓚説非也)¶
(㘰音/斟)劇(侯/國)都昌(有鹽/官)平望(侯國莽/曰所聚)平的(侯國師古曰的/音丁歴反其字)¶
(從白○宋祁曰/的當作旳從日)柳泉(侯國莽曰𢎞睦○/宋祁曰睦當作陸)壽光(有鹽官莽/曰翼平亭)¶
(應劭曰古㘰灌/禹後今灌亭是)樂望(侯/國)饒(侯/國)斟(故國/禹後)桑犢(覆甑山漑水/所出東北至)¶
(都昌入海師古/曰溉音功代反)平城(侯/國)密鄉(侯/國)羊石(侯/國)樂都(侯國莽曰/㧞壟一作)¶
(杖一作枝也○宋祁曰南本樂/都石鄉註皆無一作已下字)石鄉(侯國一/作止鄉)上鄉(侯/國)新¶
成(侯/國)成鄉(侯國莽/曰石樂)膠陽(侯/國)¶
東萊郡(高帝置屬青州師/古曰故萊子國也)戸十萬三千二百九十二口¶
<pb:KR2a0007_WYG_028-42b>¶
五十萬二千六百九十三○縣十七　掖(莽曰/掖通)腄(有之/罘山)¶
(祠居上山聲洋丹水所出丹東北/入海師古曰腄音直瑞反洋音祥)平度(莽曰/利盧)黄(有萊山/松林萊)¶
(君祠莽/曰意母)臨朐(有海水祠莽曰監朐師古曰齊郡已有臨/朐而東萊又有此縣蓋各以所近為名也)¶
(斯類/非一)曲成(有參山萬里沙祠陽丘山治/水所出南至沂入海有鹽官)牟平(莽曰/望利)東牟¶
(有鐡官鹽官/莽曰𢎞徳)㡉(有百支萊王祠有鹽/官師古曰㡉音堅)育犁　昌陽(有鹽/官莽)¶
(曰夙/敬亭)不夜(有成山日祠莽曰夙夜師古曰齊地記云古/有日夜出見於東萊故萊子立此城以不夜)¶
(為/名)當利(有鹽官莽/曰東萊亭)盧鄉　陽樂(侯國莽/曰延樂)陽石(莽曰/識命)徐鄉¶
琅邪郡(秦置莽曰填夷屬徐州/師古曰填音竹人反)戸二十二萬八千九百¶
<pb:KR2a0007_WYG_028-43a>¶
六十口一百七萬九千一百(有鐡/官)○縣五十一　東武¶
(莽曰/祥善)不其(有太一僊人祠九所及明堂/武帝所起如淳曰其音基)海曲(有鹽/官)贛榆¶
(師古曰贛音/紺榆音踰)朱虚(凡山丹水所出東北至壽光入海東/泰山汶水所出東至安丘入維有三)¶
(山五帝祠師古曰前言汶水出萊蕪入濟今此又言出/朱虛入維將桑欽所説有異或者有二汶水乎五帝祠)¶
(在維水之上○宋/祁曰維卲本作淮)諸(莽曰諸并師古曰/春秋城諸及鄆者)梧成　靈門(有/高)¶
(䂞山壺山浯水所出東北入淮/師古曰䂞即柘字也浯音吾)姑幕(都尉治或曰薄姑/莽曰季睦應劭曰)¶
(左氏傳曰薄姑氏因/之而後太公因之)虚水(侯國如淳/曰虚音墟)臨原(侯國莽曰/填夷亭)琅¶
邪(越王句踐嘗治此起館臺有四時祠師/古曰山海經云琅邪臺在琅邪之東)祓(侯國師古/曰音廢)¶
<pb:KR2a0007_WYG_028-43b>¶
柜(根艾水東入海莽曰/祓同如淳曰音巨)缾(侯國如淳/曰音瓶)邞(膠水東至平度/入海莽曰純徳)¶
(師古曰音/夫又音扶)雩段(侯國師古曰雩音許/于反段音工下反)黔陬(故介國也師/古曰陬音子)¶
(侯/反)雲(侯/國)計斤(莒子始起此後徙莒有鹽官師古曰即/春秋左氏傳所謂介根也語音有輕重)稻¶
(侯/國)臯虞(侯國莽/曰盈廬)平昌　長廣(有萊山萊王祠奚養澤在/西秦地圖曰劇清地幽州)¶
(藪有/鹽官)横(故山名台水所出東南至東武/入淮莽曰令丘師古曰台音怡)東莞(術水南至/下邳入泗)¶
(過郡三行七百一十里青州&KR1051;孟康曰故鄆邑今/鄆亭是也師古曰莞音官術水即沭水也音同)魏其¶
(侯國莽/曰清泉)昌(有環/山祠)兹鄉(侯/國)箕(侯國禹貢濰水北至都昌入/海過郡三行五百二十里兖)¶
(州&KR1051;/也)椑(夜頭水南至海莽曰/識命應劭曰音禆)高廣(侯/國)高鄉(侯/國)柔(侯/國)即來¶
<pb:KR2a0007_WYG_028-44a>¶
(侯國莽曰盛睦○宋/祁曰睦字當作陸)麗(侯/國)武鄉(侯國莽曰順理○/宋祁曰理當作里)伊鄉¶
(侯/國)新山(侯/國)高陽(侯/國)昆山(侯/國)參封(侯/國)折泉(侯國折泉水/北至莫入淮)博¶
石(侯/國)房山(侯/國)慎鄉(侯/國)駟望(侯國莽曰泠鄉/師古曰泠音零)安丘(侯國莽/曰寧鄉)¶
高陵(侯國莽/曰蒲陸)臨安(侯國莽/曰誠信)石山(侯/國)¶
東海郡(高帝置莽曰沂平屬/徐州應劭曰秦郯郡)戸三十五萬八千四百一¶
十四口百五十五萬九千三百五十七○縣三十八¶
郯(故國少昊後盈/姓應劭曰音談)蘭陵(莽曰蘭東孟康曰/次室亭魯伯是)襄賁(莽曰章/信應劭)¶
(曰賁/音肥)下邳(葛嶧山在西古文以為嶧陽有鐡官莽曰閏/儉應劭曰邳在薛其後徙此故曰下臣瓚曰)¶
<pb:KR2a0007_WYG_028-44b>¶
(有上邳故曰下邳/也師古曰瓚説是)良成(侯國莽曰承翰師古曰左氏傳/所謂晉侯會吴子于良即此是)¶
平曲(莽曰/平端)戚(鄭氏曰/音憂戚)朐(秦始皇立石海上以/為東門闕有鐡官)開陽(故鄅/國莽)¶
(曰厭虜師古曰鄅/音禹厭音一渉反)費(故魯季氏邑都尉治莽/曰順從師古曰音祕)利成(莽曰/流泉)¶
海曲(莽曰東/海亭)蘭祺(侯國莽/曰博睦)繒(故國禹後/莽曰繒治)南成(侯/國)山鄉(侯/國)¶
建鄉(侯/國)即丘(莽曰就信孟/康曰古祝丘)祝其(禹貢羽山在南鯀/所殛莽曰猶亭)臨沂¶
　厚丘(莽曰祝/其亭)容丘(侯國祠水東南/至下邳入泗)東安(侯國莽/曰業亭)合鄉¶
(莽曰/合聚)承(莽曰承治應/劭曰音證)建陽(侯國莽/曰建力)曲陽(莽曰從羊應劭/曰在淮曲之陽)¶
司吾(莽曰息吾應劭曰/左傳吴執鍾吾子)于鄉(侯/國)平曲(侯國莽/曰端平)都陽(侯國/應劭)¶
<pb:KR2a0007_WYG_028-45a>¶
(曰春秋齊/人遷陽是)陰平(侯/國)郚鄉(侯國莽曰徐亭師古/曰郚音吾又音魚)武陽(侯國/莽曰)¶
(𢎞/亭)新陽(侯國莽/曰博聚)建陵(侯國莽/曰付亭)昌慮(侯國莽曰慮聚/師古曰慮音廬)都平¶
(侯/國)¶
臨淮郡(武帝元狩六年/置莽曰淮平)戸二十六萬八千二百八十三¶
口百二十三萬七千七百六十四(○宋祁曰口百二/十邵本作百三十)○¶
縣二十九　徐(故國盈姓至春秋時徐子章禹為楚所/滅莽曰徐調○劉奉世曰為吴所滅非)¶
(楚也/誤)取慮(師古曰取音趨/又音秋慮音廬)淮浦(游水北入海莽曰淮/敬應劭曰淮涯也)盱¶
眙(都尉治莽曰武匡/應劭曰音吁怡)厹猶(莽曰秉義師/古曰厹音仇)僮(莽曰/成信)射陽(莽/曰)¶
<pb:KR2a0007_WYG_028-45b>¶
(監淮亭應劭曰/在射水之陽)開陽　贅其(師古曰贅/音之鋭反)高山(應劭曰高/山在東南)¶
雎陵(莽曰雎陸師/古曰雎音雖)鹽瀆(有鐡/官)淮陰(莽曰/嘉信)淮陵(莽曰/淮陸)下相¶
(莽曰從徳應劭曰相/水出沛國故加下)富陵(莽曰&KR3815;虜/&KR3815;音朔)東陽　播旌(莽曰/著信)¶
西平(莽曰/永聚)高平(侯國莽/曰成丘)開陵(侯國莽/曰成鄉)昌陽(侯/國)廣平(侯國/莽曰)¶
(平/寧)蘭陽(侯國莽/曰建節)襄平(侯國莽/曰相平)海陵(有江海會祠/莽曰亭間)輿(莽曰/羙徳)¶
堂邑(有鐡/官)樂陵(侯/國)¶
會稽郡(秦置高帝六年為荆國十二年更名吴景帝四/年屬江都屬揚州○劉敞曰景帝四年封江都)¶
(王并得鄣郡而不得吴名曰江/都然則會稽不得云屬江都)戸二十二萬三千三十¶
<pb:KR2a0007_WYG_028-46a>¶
八口百三萬二千六百四○縣二十六　吴(故國周大/伯所邑具)¶
(區澤在西揚州藪古文以為震澤南/江在南東入海揚州川莽曰泰徳)曲阿(故雲陽莽/曰風羙)烏¶
傷(莽曰/烏孝)毗陵(季札所居江在北東入海揚州川/莽曰毗壇師古曰舊延陵漢改之)餘曁(蕭/山)¶
(潘水所出東入海莽曰餘衍應劭曰吴王闔閭弟夫槩/之所邑師古曰應説非也暨音既下諸暨亦同潘音甫)¶
(元/反)陽羡　諸暨(莽曰/疏虜)無錫(有厯山春申君嵗/祠以牛莽曰有錫)山隂(會稽/山在)¶
(南上有禹冢禹井揚州山越王句踐本/國有靈文園師古曰靈文侯薄太后父)丹徒(師古曰即/春秋云朱)¶
(方/也)餘姚　婁(有南武城闔閭所起/以候越莽曰婁治)上虞(有仇亭柯水東/入海莽曰會稽)¶
海鹽(故武原鄉有鹽/官莽曰展武)剡(莽曰盡忠師古/曰音上冉反)由拳(柴辟故就/李鄉吴越)¶
<pb:KR2a0007_WYG_028-46b>¶
(戰地應劭曰古之檇李也師古曰/拳音權辟讀曰壁檇音子遂反)大末(榖水東北至錢/唐入江莽曰末)¶
(治孟康曰大/音如闥反)烏程(有歐陽亭師古/曰歐音烏侯反)句章(渠水東/入海)餘杭(莽/曰)¶
(進睦孟康曰杭/音行伍之行)鄞(有鎮亭有鮚埼亭東南有天門水入/海有越天門山莽曰謹師古曰鄞音)¶
(牛斤反鮚音結蚌也長一寸廣二分有一小蟹在其/腹中埼曲岸也其中多鮚故以名亭埼音鉅依反)錢¶
唐(西部都尉治武林山武林水所出/東入海行八百三十里莽曰泉亭)鄮(莽曰海治孟/康曰音貿)富¶
春(莽曰/誅嵗)冶(師古曰本/閩越地)回浦(南部都/尉治)¶
丹陽郡(故鄣郡屬江都武帝元封二年更名丹陽屬揚/州○劉敞曰秦分三十六郡無鄣郡鄣郡之置)¶
(又不知何帝按吴王濞傳王三郡謂會稽豫章故鄣也/廣陵國註云易王非厲王胥并得鄣郡而不得吴然則)¶
<pb:KR2a0007_WYG_028-47a>¶
(吴與鄣皆非郡眀矣實説武帝以故鄣地為丹陽郡後/人追書吴地故云三郡此註但當云故鄣屬江都武帝)¶
(置丹陽郡不知傳冩誤故若此或班氏亦自誤也又故/鄣地名自有故耳又以其似言故物遂益郡字皆非也)¶
(○宋祁曰丹/陽當作丹陽)戸十萬七千五百四十一口四十萬五千¶
一百七十(有銅/官)○縣十七　宛陵(彭澤聚在西南清水/西北至蕪湖入江莽)¶
(曰無/宛)於㬱(師古曰/㬱音潛)江乗(莽曰/相武)春榖　秣陵(莽曰/宣亭)故鄣(莽/曰)¶
(侯望師古/曰鄣音章)句容　涇(韋昭曰涇水出蕪湖○/宋祁曰卲本蕪作毋)丹陽(楚之/先熊)¶
(繹所封十八/世文王徙郢)石城(分江水首受江東至餘姚/入海過郡二行千二百里)胡孰(○宋/祁曰)¶
(胡當/作姑)陵陽(桑欽言淮水出/東南北入大江)蕪湖(中江出西南東至/陽羡入海揚州川)黝(漸/江)¶
<pb:KR2a0007_WYG_028-47b>¶
(水出南蠻夷中東入海成帝鴻嘉二年為廣徳王國莽/曰愬虜師古曰黝音伊字本作黟其音同○宋祁曰武)¶
(陵有漸水東入沅疑此/無漸水漸字當作浙字)溧陽(應劭曰溧水所出南/湖也師古曰音栗)歙(都/尉)¶
(治師古/曰音攝)宣城¶
豫章郡(高帝置莽曰/九江屬揚州)戸六萬七千四百六十一一口三十¶
五萬一千九百六十五○縣十八　南昌(莽曰/宜善)廬陵(莽/曰)¶
(桓/亭)彭澤(禹貢彭蠡/澤在西)鄱陽(武陽鄉右十餘里有黄金采鄱/水西入湖漢莽曰鄉亭孟康曰)¶
(鄱音婆師古曰采/者謂采取金之處)厯陵(傅昜山傅昜川在南古文以為/傅淺原莽曰蒲亭師古曰傅讀)¶
(曰敷昜/古陽字)餘汗(餘水在北至鄡陽入湖漢莽曰治干/應劭曰汗音干師古曰鄡音口堯反)柴桑¶
<pb:KR2a0007_WYG_028-48a>¶
(莽曰九/江亭)艾(脩水東北至彭澤入湖漢/行六百六十里莽曰治翰)贛(豫章水出西南/北入大江如淳)¶
(曰音/感)新淦(都尉治莽曰偶亭應劭曰淦水所出西/入湖漢也師古曰淦音紺又音古含反)南城¶
(盱水西北至南昌入湖/漢師古曰盱音香于反)建成(蜀水東至南昌入/湖漢莽曰多聚)宜春(南/水)¶
(東至新淦入湖/漢莽曰脩曉)海昏(莽曰宜生師古曰/即昌邑王賀所封)雩都(湖漢水東/至彭澤入)¶
(江行千九百八十/里師古曰音于)鄡陽(莽曰/豫章)南壄(彭水東/入湖漢)安平(侯國莽/曰安寧)¶
桂陽郡(高帝置莽曰/南平屬荆州)戸二萬八千一百一十九口十五¶
萬六千四百八十八(有鐡官○宋祁曰/鐡官卲本作金官)○縣十一　郴¶
(耒山耒水所出西至湘南入湖項羽所立義帝都/此莽曰宣風師古曰郴音丑林反耒音郎内反)臨武¶
<pb:KR2a0007_WYG_028-48b>¶
(秦水東南至湞陽入匯行七百里莽曰大武/師古曰湞音丈庚反又音貞匯音胡賄反)便(莽曰/便屏)南¶
平　耒陽(舂山舂水所出北至酃入湖過郡二行七百/八十里莽曰南平亭師古曰在耒水之陽也)¶
(酃音/靈)桂陽(匯水南至四會入欝林過郡二行九百里應/劭曰桂水所出東北入湘○宋祁曰欝林景)¶
(本無/林字)陽山(侯國應劭曰今陰山也師古/曰下自有陰山應説非也)曲江(莽曰/除虜)含洭¶
(應劭曰洭水所出東北入/元師古曰洭音匡沅音元)湞陽(莽曰基武應劭曰湏水/出南海龍川西入秦)¶
陰山(侯/國)¶
武陵郡(高帝置莽曰/建平屬荆州)戸三萬四千一百七十七口十八¶
萬五千七百五十八○縣十三　索(漸水東入沅應劭/曰順帝更名漢壽)¶
<pb:KR2a0007_WYG_028-49a>¶
(如淳曰音繩索之/索師古曰沅音元)孱陵(莽曰孱陸應劭曰孱音/踐師古曰音仕連反)臨沅(莽/曰)¶
(監原應劭曰沅水/出牂柯入于江)沅陵(莽曰/沅陸)鐔成(康谷水南入海玉山/潭水所出東至阿林)¶
(入欝過郡二行七百二十里應劭曰潭水所出東入欝/音滛孟康曰鐔音譚師古曰孟音是○宋祁曰正文鐔)¶
(字或作潭註阿林入欝下當/添林字音淫上當添潭字)無陽(無水首受故且蘭南/入沅八百九十里師)¶
(古曰且音/子余反)遷陵(莽曰/遷陸)辰陽(三山谷辰水所出南入沅七/百五十里莽曰會亭應劭曰)¶
(辰水所出/東入沅)酉陽(應劭曰酉水/所出東入湘)義陵(鄜梁山序水所出西/入沅莽曰建平師古)¶
(曰鄜/音敷)佷山(孟康曰音恒/出藥草恒山)零陽(應劭曰零水所/出東南入湘)充(酉原山/酉水所)¶
(出南至沅陵入沅行千二百里歴山澧水所出東至下/雋入沅過郡二行一千二百里師古曰澧音禮雋音辭)¶
<pb:KR2a0007_WYG_028-49b>¶
(兖/反)¶
零陵郡(武帝元鼎六年置/莽曰九疑屬荆州)戸二萬一千九十二口十三¶
萬九千三百七十八○縣十　零陵(陽海山湘水所出/北至酃入江過郡)¶
(二行二千五百三十里又有離水東/南至廣信入欝林行九百八十里)營道(九疑山在南/莽曰九疑亭)¶
始安　夫夷　營浦　都梁(侯國路山資水所出東北/至益陽入沅過郡二行千)¶
(八百/里)泠道(莽曰泠陵應劭曰泠水出丹陽宛陵西北入/江臣瓚曰宛陵在豫章北界相去三千里又)¶
(隔諸水不得從下逆至泠道而復/入江也師古曰瓚説是泠音零)泉陵(侯國莽/曰溥閏)洮陽(莽/曰)¶
(洮治如淳/曰洮音韜)鍾武(莽曰鍾桓應/劭曰今重安)¶
<pb:KR2a0007_WYG_028-50a>¶
漢中郡(泰置莽曰新/成屬益州)戸十萬一千五百七十口三十萬¶
六百一十四○縣十二　西城(應劭曰世本媯虚/在西北舜之居)旬陽¶
(北山旬水所/出南入沔)南鄭(旱山池水所/出東北入漢)襃中(都尉治/漢陽鄉)房陵(淮山/淮水)¶
(所出東至中廬入沔又有筑水東至筑陽亦入沔東/山沮水所出東至郢入江行七百里師古曰筑音逐)安¶
陽(鬵谷水出西南北入漢在谷水出北南/入漢師古曰鬵音濳其字亦或從水)成固　沔陽¶
(有鐡官應劭曰沔水出武都東南入江如淳曰北/方人謂漢水為沔水師古曰漢上曰沔音莫踐反)錫(莽/曰)¶
(錫治應劭曰音陽師古/曰即春秋所謂錫宂)武陵　上庸　長利(有鄖闗師/古曰鄖音)¶
(云/)¶
<pb:KR2a0007_WYG_028-50b>¶
廣漢郡(高帝置莽曰/就都屬益州)戸十六萬七千四百九十九口六¶
十六萬二千二百四十九(有工/官)○縣十三　梓潼(五婦/山馳)¶
(水所出南入涪行五百五十里莽曰子同應劭曰潼水/所出南入墊江墊音徒浹反師古曰潼音童涪音浮○)¶
(宋祁曰巴郡註/墊音重疊之疊)什方(莽曰羙信應/劭曰什音十)涪(有潺亭莽曰統睦/應劭曰涪水出廣)¶
(漢南/入漢)雒(章山雒水所出南至新都谷入湔有/工官莽曰吾雒師古曰湔音子先反)緜竹(紫巖/山緜)¶
(水所出東至新都/北入雒都尉治)廣漢(莽曰/廣信)葭眀(應劭曰音家盲/師古曰明音萌)郪(師/古)¶
(曰音妻又/音干私反)新都　甸氐道(白水出徼外東至葭明入漢/過郡一行九百五十里莽曰)¶
(致治李竒曰甸音媵/師古曰音食證反)白水(應劭曰出徼/外北入漢)剛氐道(涪水出/徼外南)¶
<pb:KR2a0007_WYG_028-51a>¶
(至墊江入漢過郡/二行千六十九里)陰平道(北部都尉治/莽曰摧虜)¶
蜀郡(秦置有小江入并行千九百八十里禹貢桓水出/蜀山西南行羌中入南海莽曰導江屬益州○宋)¶
(祁曰南本改并/作闗亦未允)戸二十六萬八千二百七十九口百二¶
十四萬五千九百二十九○縣十五　成都(戸七萬六/千二百五)¶
(十六有/工官)郫(禹貢江沱在西東入大江師/古曰郫音疲沱音徒何反)繁　廣都(莽曰/就都)¶
(亭/)臨卭(僕千水東至武陽入江過郡二行五百一十里/有鐡官鹽官莽曰監卭應劭曰卭水出嚴道卭)¶
(來山東/入青衣)青衣(禹貢蒙山谿大渡水東南至南安入渽應/劭曰順帝更名漢嘉也師古曰渽音哉)¶
江原(&KR1514;水首受江南至武陽入江/莽曰卭原應劭曰&KR1514;音壽)嚴道(卭來山卭水所/出東入青衣有)¶
<pb:KR2a0007_WYG_028-51b>¶
(木官莽/曰嚴治)緜虒(玉壘山湔水所出東南至江陽入江過郡/三行千八百九十里應劭曰虒音斯師古)¶
(曰湔音/子千反)旄牛(鮮水出徼外南入若水若水亦出徼外南/至大莋入繩過郡二行千六百里師古曰)¶
(莋音才各反○劉/奉世曰里數蓋誤)徙(師古曰/音斯)湔氐道(禹貢崏山在西徼/外江水所出東南)¶
(至江都入海過郡七行二千六/百六十里師古曰音丁奚反)汶江(渽水出徼外南至/南安東入江過郡)¶
(三行三千四十里江沱在西南/東入江師古曰沱音徒何反)廣柔　蠶陵(莽曰/歩昌)¶
犍為郡(武帝建元六年開莽曰西順/屬益州應劭曰故夜郎國)戸十萬九千四百¶
一十九口四十八萬九千四百八十六○縣十二　僰¶
道(莽曰僰治應劭曰故/僰侯國也音蒲北反)江陽　武陽(有鐡官莽/曰戢成)南安(有/鹽)¶
<pb:KR2a0007_WYG_028-52a>¶
(官鐡/官)資中　符(温水南至鄨入黚水黚水亦南至鄨入/江莽曰符信師古曰鄨音蔽又音鼈黚)¶
(音紀/炎反)牛鞞(孟康曰音髀師/古曰音必爾反)南廣(汾闗山符黑水所出北/至僰道入江又有大渉)¶
(水北至符入江過郡/三行八百四十里)漢陽(都尉治山闟谷漢水所出東/至鄨入延莽曰新通師古曰)¶
(闟音它/盍反)郁䣕(莽曰孱䣕師古曰䣕音/莫亞反孱音仕連反)朱提(山出銀應劭/曰朱提山在)¶
(西南蘇林曰朱音銖提/音時北方人名七曰匙)堂琅¶
越嶲郡(武帝元鼎六年開莽曰集嶲屬益州應劭曰故/卭都國也有嶲水言越此水以章休盛也師古)¶
(曰嶲音/先蘂反)戸六萬一千二百八口四十萬八千四百五○¶
縣十五　卭都(南山出銅/有卭池澤)遂乆(繩水出徼外東至僰道/江過郡二行千四百里)¶
<pb:KR2a0007_WYG_028-52b>¶
(○宋祁曰道字/下當添入字)靈闗道　臺登(孫水南至會無入若行/七百五十里應劭曰今)¶
(曰臺/高)定莋(出鹽歩北澤在南都尉治師/古曰莋音才各反其下並同)會無(東山/出碧)莋秦¶
　大莋　姑復(臨池澤在南師古/曰復音扶目反)三絳　蘇示(尼江在/西北師)¶
(古曰示讀曰/祗尼古夷字)闌(師古曰/音蘭)卑水(孟康曰/音班)灊街(師古曰灊音/潛又音才心)¶
(反其下/亦同)青蛉(臨池灊在北僕水出徼外東南至來惟入/勞過郡二行千八百八十里則禺同山有)¶
(金馬碧雞應劭曰青蛉水出西東入江也師古曰蛉音/零禺音愚○宋祁曰惟後作唯益州郡如淳云金形似)¶
(馬碧形/似雞)¶
益州郡(武帝元封二年開莽曰就新屬益州應劭/曰故滇王國也師古曰滇音顛其下並同)戸八¶
<pb:KR2a0007_WYG_028-53a>¶
萬一千九百四十六口五十八萬四百六十三○縣二¶
十四　滇池(大澤在西滇池澤/在西北有黑水祠)雙栢　同勞　銅瀨(談/虜)¶
(山迷水所出東/至談槀入温)連然(有鹽/官)俞元(池在南橋水所出東至/毋單入温行千九百里)¶
(懐山/出銅)收靡(南山臘涂水所出西北至越嶲入䋲過郡二/行千二十里李竒曰靡音麻即升麻殺毒藥)¶
(所出也師古/曰涂音途)榖昌　秦臧(牛蘭山即水所出南至雙/柏入僕行八百二十里)邪¶
龍　味(孟康曰/音昧)昆澤　葉榆(葉榆澤在東貪水首受青/蛉南至邪龍入僕行五百)¶
(里師古曰葉/音弋渉反)律高(西石空山出錫東南盢町山出銀/鈆師古曰盢音呼鶪反町音挺)不¶
韋　雲南　嶲唐(周水首受徼外又有類水西/南至不韋行六百五十里)弄棟(東/農)¶
<pb:KR2a0007_WYG_028-53b>¶
(山毋血水出北至三絳/南入䋲行五百一十里)比蘇(師古曰比/音頻二反)賁古(北采山出/錫西羊山)¶
(出銀鈆南烏山出/錫師古曰賁音奔)毋棳(橋水首受橋山東至中留入潭/過郡四行二千一百二十里莽)¶
(曰有棳師古曰毋讀與無/同棳音之悦反其字從木)勝休(河水東至毋棳/入橋莽曰勝僰)健伶(應/劭)¶
(曰音鈴○宋祁曰/健字邵本作建)來唯(從&KR1980;山出銅勞水出徼外東至/麊泠入南海過郡三行三千五)¶
(百六十里師古曰&KR1980;/音胡工反泠音零)¶
牂柯郡(武帝元鼎六年開莽曰同亭有柱蒲闗屬益州/應劭曰臨牂何江也師古曰牂柯係船杙也華)¶
(陽國志云楚頃襄王時遣莊蹻伐夜郎軍至且蘭椓船/於岸而歩戰既滅夜郎以且蘭有㧻船牂柯處乃改其)¶
(名為牂柯/杙音弋)戸二萬四千二百一十九口十五萬三千三¶
<pb:KR2a0007_WYG_028-54a>¶
百六十○縣十七　故且蘭(沅水東南至益陽入江過/郡二行二千五百三十里)¶
(應劭曰故且蘭侯邑也且/音苴師古曰音子閭反)鐔封(温水東至廣欝入欝過/郡二行五百六十里師)¶
(古曰鐔音/尋又音淫)鄨(不狼山鄨水所出東入沅過郡二行七百/三十里孟康曰鄨音鷩師古曰音不列反)¶
漏卧(應劭曰故/漏卧侯國)平夷　同竝(應劭曰故同竝/侯邑竝音伴)談指　&KR0034;¶
温(師古曰&KR0034;/音於元反)毋斂(剛水東至潭中入潭莽曰/有斂師古曰潭音大含反)夜郎(豚水/東至)¶
(廣欝都尉治莽曰同亭/應劭曰故夜郎侯邑)毋單(師古曰毋讀與/無同單音丹)漏江　西¶
隨(麋水西受徼外東至麊泠入尚/龍谿過郡二行千一百六里)都夢(壺水東南至麊/泠入尚龍谿過)¶
(郡二行千一/百六十里)談槀(師古曰槀/音工老反)進桑(南部都尉/治有闗)句町(文象/水東)¶
<pb:KR2a0007_WYG_028-54b>¶
(至增食入欝又有盧唯水來細水伐水莽/曰從化應劭曰故句町國師古曰音劬挺)¶
巴郡(秦置屬益州應劭曰左/氏巴子使韓服告楚)戸十五萬八千六百四十¶
二口七十萬八千一百四十八○縣十一　江州　臨¶
江(莽曰/監江)枳(如淳曰音徙或音抵/師古曰音之爾反)閬中(彭道將池在南彭/道魚池在西南師)¶
(古曰閬/音浪)墊江(孟康曰音/重疊之疊)朐忍(容毋水所出南有橘官/鹽官師古曰朐音劬)安¶
漢(是魚池在南/莽曰安新)宕渠(符特山在西南潛水西南入灊徐/曹水出東北南入灊徐谷師古曰)¶
(宕音徒/浪反)魚復(江闗都尉治有橘/官應劭曰復音腹)充國　涪陵(莽曰巴亭/師古曰涪)¶
(音/浮)¶
<pb:KR2a0007_WYG_028-55a>¶
　¶
　¶
　¶
　¶
　¶
　¶
　¶
　¶
<pb:KR2a0007_WYG_028-55b>¶
　¶
　¶
　¶
　¶
　¶
　¶
　¶
　前漢書卷二十八上¶
#+PROPERTY: JUAN 卷二十八上考證
<pb:KR2a0007_WYG_028-56a>¶
　前漢書卷二十八上考證¶
地理志上雷夏旣澤注在濟隂城陽西北○(臣召南/)按¶
　城陽當作成陽尚書疏亦訛城字盖後人傳寫誤添¶
　土旁耳此成陽有堯冡靈䑓漢時故縣在今濮州東¶
　南曹州東北若城陽國則在今莒州非雷夏澤所在¶
　也¶
淮沂其乂注淮出大復山沂出泰山○(臣召南/)按志沂¶
　水出泰山郡盖縣然則泰山乃郡名非謂沂水出泰¶
<pb:KR2a0007_WYG_028-56b>¶
　山之麓也注與淮出大復對言竟似沂出東岳矣¶
泗瀕浮磬○泗監本訛四今改正¶
荆河惟豫州注西南至荆山○荆山監本訛荆州從宋¶
　本改正¶
道嶓冡注嶓冡山在梁州南北　(臣召南/)按南北當作¶
　西北各本俱誤¶
至于衡山注衡山江所經○(臣召南/)按此本孔傳之誤¶
　也衡山湘水所經北去岷江甚逺安得謂江所經乎¶
<pb:KR2a0007_WYG_028-57a>¶
　志明曰長沙國湘南禹貢衡山在東南矣¶
兼徐梁幽并夏周之制○兼監本訛并從宋本改¶
京兆尹故秦内史云云○顧炎武曰地理藝文二志小¶
　字皆孟堅本文其師古曰應劭曰服䖍曰之類乃顔¶
　氏注也¶
又武帝建元六年分為右内史○(臣召南/)按百官公卿¶
　表曰内史景帝二年分置左内史右内史與此不同¶
　師古謂據史記知志誤按史記景紀二年秋但云置¶
<pb:KR2a0007_WYG_028-57b>¶
　内史祋祤為縣未云分置左右内史也未知師古何¶
　據若據本書表則孝景元年即書中大夫鼂錯為左¶
　内史矣¶
華隂故隂晉秦惠文王五年更名寧秦○(臣召南/)按史¶
　記秦本紀惠文王六年魏納陰晉更名寧秦非五年¶
　也當是傳寫之訛¶
湖武帝建元年更名湖○(臣召南/)按建元下脱某年字¶
　宋本亦然¶
<pb:KR2a0007_WYG_028-58a>¶
南陵沂水出藍田谷北至覇陵入覇水○(臣召南/)按沂¶
　水當作滻水各本俱訛水經注引此條云滻水出藍¶
　田谷北至覇陵入覇水是其証也¶
左馮翊臨晉注臣瓚曰晉水在河之間○按河之間應¶
　作河之東言縣在河西岸而晉水入河在其東岸也¶
右扶風盩厔有長楊宫○監本訛長陽宫從宋本改正¶
𢎞農郡宜陽在黽池有鐡官也○(臣召南/)按在黽池有¶
　鐡官也七字乃郡戸口下自注有鐡官在黽池誤衍¶
<pb:KR2a0007_WYG_028-58b>¶
　于此宜陽與黽池各自為縣使宜陽有鐡官安得在¶
　黽池耶一文重見刋誤不言何也¶
太原郡榆次梗陽郷魏戊邑○戊監本訛成今據左傳¶
　史記改正又陽曲注師古曰隋文帝自以姓楊監本¶
　訛姓陽今改正¶
上黨郡沾大□谷清漳水所出東北至阜城入大河○¶
　(臣召南/)按宋本監本及别本俱作至邑成入大河非¶
　也漢無邑成縣名阜城則勃海郡屬縣也尚書&KR0008;疏¶
<pb:KR2a0007_WYG_028-59a>¶
　史記索隐並引此條曰東北至阜城入大河可為確¶
　証今從之¶
河南郡梁&KR1222;狐聚云云注應劭云云○監本梁下脱班¶
　志本文&KR1222;狐聚以下二十四字又脱應劭注十八字¶
　今從宋本添¶
東郡東武陽禹治漯水云云○按禹治應作禹貢各本¶
　俱誤¶
潁川郡有工官○工官監本誤二官今改正¶
<pb:KR2a0007_WYG_028-59b>¶
汝南郡莾曰汝汾分為賞都尉○(臣召南/)按汝汾當是¶
　汝墳之訛分為賞都尉當是賞都郡之訛盖莾改汝¶
　南郡曰汝墳郡又分置賞都郡耳¶
南陽郡雉衡山灃水所出東至&KR2727;入汝○(臣召南/)按漢¶
　無&KR2727;縣以水經注証之&KR2727;字自是郾字之訛郾潁川¶
　郡屬縣也然師古云&KR2727;音屋則唐初本已訛矣¶
平氏淮水所出東南至淮陵入海○(臣召南/)按淮陵當¶
　作淮浦各本俱誤淮浦故城在今東安縣淮水於此¶
<pb:KR2a0007_WYG_028-60a>¶
　入海若淮陵故城在今盱眙縣西北去海尚逺水經¶
　曰淮水東至淮浦入海是也¶
南郡江陵秦㧞我郢徙東○(臣召南/)按徙東當作徙陳¶
　此頃襄王二十一年事也志於九江夀春邑自注曰¶
　楚考烈王自陳徙此即與此文相應各本俱誤¶
山陽郡平樂包水東北至泲入泗○(臣召南/)按泲非縣¶
　名盖沛字之訛水經注引此文云泡水東北至沛入¶
　泗是也¶
<pb:KR2a0007_WYG_028-60b>¶
濟陰郡秺注孟康曰音妒○妒監本訛如從宋本改正¶
勃海郡千童注宋祁曰千當作平○(臣召南/)按宋説非¶
　也自是千萬之千不當作平水經注可証¶
平原郡樓虚○(臣召南/)按當作楊虚各本俱誤文帝封¶
　齊悼恵王子為楊虚侯後漢光武封馬武為楊虚侯¶
　即此縣也水經注可証¶
濟南郡鄒○(臣召南/)按宋本監本及别本俱以鄒為一¶
　縣平䑓為一縣此大誤也鄒平故城在今鄒平縣北¶
<pb:KR2a0007_WYG_028-61a>¶
　與騶縣屬魯國者不同臺縣即髙祖封功臣戴野為¶
　侯者與常山郡所屬之平臺縣宣帝封史元為侯者¶
　又不同也當以鄒平連寫¶
泰山郡盖臨樂子山洙水所出西北至盖入池水○(臣/)¶
　(召南/)按池水應作泗水水經注引此文云西北至盖¶
　入泗水或作池字字誤也觀此則酈道元以前夲已¶
　訛作入池水矣¶
南武陽冠石山冶水所出○按水經注冠石山洛水所¶
<pb:KR2a0007_WYG_028-61b>¶
　出¶
東萊郡曲成○(臣世駿/)按郊祀志作曲城孝武紀祀參¶
　山八神於曲城皆作曲城而後書郡國志則與此志¶
　同¶
琅邪郡長廣奚養澤在西○按奚字應作豯¶
横故山名台水所出東南至東武入淮○(臣召南/)按名¶
　台水當作乆台水乆名字形相近而誤耳又按入淮¶
　之淮即濰水也志中亦作維亦作淮如朱虚之汶水¶
<pb:KR2a0007_WYG_028-62a>¶
　曰入維靈門之浯水横縣之乆台水折泉之折泉水¶
　並曰入淮實皆入濰水耳今俗猶呼此水為東淮河¶
　知自漢已然矣水經注引此志總曰入濰是也¶
折泉折泉水北至莫入淮○(臣召南/)按漢無莫縣水經¶
　注引此文曰至箕縣北入濰然則莫字係箕字之訛¶
　也¶
臨淮郡富陵莾曰&KR3815;虜&KR3815;音朔○(臣召南/)按&KR3815;音朔之¶
　上脱師古曰三字各本俱誤此顔注非班氏本文也¶
<pb:KR2a0007_WYG_028-62b>¶
會稽郡冶師古曰本閩越地○(臣召南/)按冶各本俱作¶
　治非也閩越傳曰秦并天下以其地為閩中郡漢五¶
　年復立無諸為閩越王王閩中故地都冶即此冶縣¶
　沈約宋書州郡志曰建安太守本閩越秦立為閩中¶
　郡漢武世閩越反滅之徙其民於江淮間虚其地後¶
　有逃遁山谷者頗出立為冶縣屬會稽是其說也玩¶
　師古説知古本必作冶今改正¶
丹陽郡丹陽楚之先熊繹所封○王楙曰熊繹所封在¶
<pb:KR2a0007_WYG_028-63a>¶
　南郡秭歸之丹陽漢志乃以宛陵之丹陽為楚所封¶
　誤矣¶
蜀郡湔氐道江水所出東南至江都入海過郡七行二¶
　千六百六十里○(臣召南/)按里數大誤江為南紀巨¶
　川自蜀至海即以地形東西直計亦五六千里况水¶
　道紆曲乎所謂過郡七七字其上不有脱文則字誤¶
　也且湘也漢也沅也皆入江之支水也漢由西縣東¶
　南至江州入江曰行二千七百六十里湘由零陵北¶
<pb:KR2a0007_WYG_028-63b>¶
　至酃縣入江沅由故且蘭至益陽入江並曰行二千¶
　五百三十里以岷江之逺從西塞蟠折巴蜀襟帯荆¶
　揚其里數乃僅與沅湘埒反不如漢水之長乎此為¶
　轉寫脱誤灼然易暁又按宋本旄牛下班氏自注鮮¶
　水若水云云之外有劉奉世曰里數盖誤八字夫鮮¶
　若源出徼外里數難以測量疑此八字當注此條之¶
　下¶
益州郡來唯勞水出徼外東至麊泠入南海○(臣召南/)¶
<pb:KR2a0007_WYG_028-64a>¶
　按各本俱作麋泠又䍧柯郡西随麋水至麊泠入尚¶
　龍谿亦作麋泠誤也麊泠交趾郡之屬縣今改正¶
　¶
　¶
　¶
　¶
　¶
　¶
<pb:KR2a0007_WYG_028-64b>¶
　¶
　¶
　¶
　¶
　¶
　¶
　¶
　前漢書卷二十八上考證¶
#+PROPERTY: JUAN 卷二十八下
<pb:KR2a0007_WYG_028-65a>¶
欽定四庫全書¶
　　前漢書卷二十八下¶
　　漢　　　蘭　　臺　　令　　史班　固撰¶
　　唐正議大夫行祕書少監琅邪縣開國子顔師古注¶
　　地理志第八下¶
武都郡(武帝元鼎六年置莽曰樂/平應劭曰故白馬氐羌)戸五萬一千三百七¶
十六口二十三萬五千五百六十○縣九　武都(東漢/水受)¶
(氐道水一名沔過江夏謂之夏水入江天池大澤在/縣西莽曰循虜師古曰以有天池大澤故謂之都)上¶
<pb:KR2a0007_WYG_028-65b>¶
祿　故道(莽曰/善治)河池(泉街水南至沮入漢行五百二十/里莽曰樂平亭師古曰華陽國志)¶
(云一名仇池/地方百頃)平樂道　沮(沮水出東狼谷南至沙羨南/入江過郡五行四千里荆州)¶
(川師古曰沮音/子余反羨音夷)嘉陵道　循成道　下辨道(莽曰揚徳/師古曰辨)¶
(音歩/見反)¶
隴西郡(秦置莽曰厭戎應劭曰有隴坻在其西也師古/曰隴坻謂隴阪即今之隴山也此郡在隴之西)¶
(故曰隴西坻音/丁計反又音底)戸五萬三千九百六十四口二十三萬¶
六千八百二十四(有鐵官/鹽官)○縣十一　狄道(白石山在/東莽曰操)¶
(虜師古曰其地有/狄種故云狄道)上邽(應劭曰史記故邽戎/邑也師古曰邽音圭)安故　氐¶
<pb:KR2a0007_WYG_028-66a>¶
道(禹貢飬水所出至武都為漢莽曰亭道師古曰氐夷/種名也氐之所居故曰氐道氐音丁奚反飬音弋向)¶
(反字本作/漾或作瀁)首陽(禹貢鳥䑕同穴山在西南渭水所出東/至船司空入河過郡四行千八百七十)¶
(里雍/州&KR1051;)予道(莽曰/徳道)大夏(莽曰/順夏)羌道(羌水出塞外南至陰平/入白水過郡三行六百)¶
(里師古曰水經云/羌水出羌中參谷)襄武(莽曰/相桓)臨洮(洮水出西羌中北至/枹罕東入河禹貢西)¶
(頃山在縣西南部都尉治也師古曰/洮音吐高反枹讀曰膚頃讀曰傾)西(禹貢嶓冢山西/漢所出南入廣)¶
(漢白水東南至江州入江過郡四/行二千七百六十里莽曰西治)¶
金城郡(昭帝始元六年置莽曰西海應劭曰初築城得/金故曰金城臣瓚曰稱金取其堅固也故墨子)¶
(曰雖金城湯池師古曰瓚說是也一云/以郡在京師西故謂金城金西方之行)戸三萬八千四¶
<pb:KR2a0007_WYG_028-66b>¶
百七十口十四萬九千六百四十八○縣十三　允吾¶
(烏亭逆水出參街谷東至枝陽入/湟莽曰脩逺應劭曰允吾音鈆牙)浩亹(浩亹水出西塞/外東至允吾入)¶
(湟水莽曰興武孟康曰浩亹音合門師古曰浩音誥浩/水名也亹者水流峽山岸深若門也詩大雅曰鳧鷖在)¶
(亹亦其義也今俗呼此水為閤門/河盖疾言之浩為閤耳湟音皇)令居(澗水出西北塞/外至縣西南入)¶
(鄭伯津莽曰罕虜孟康曰/令音連師古曰令音零)枝陽　金城(莽曰/金屏)楡中　枹¶
罕(應劭曰故罕羌侯邑也枹音鈇師古/曰讀曰膚本枹鼔字也其字從木)白石(離水出西/塞外東至)¶
(枹罕入河莽曰順礫應劭曰白石/山在東○宋祁曰礫一本作樂)河關(積石山在西南/𦍑中河水行塞)¶
(外東北入塞内至章武入海/過郡十六行九千四百里)破羌(宣帝神爵/二年置)安夷　允¶
<pb:KR2a0007_WYG_028-67a>¶
街(宣帝神爵二年置莽曰/脩逺孟康曰允音鈆)臨羌(西北至塞外有西王母/石室僊海鹽池北則湟)¶
(水所出東至允吾入河西有須抵池有弱水昆侖山祠/莽曰鹽羌師古曰闞駰云西有卑和羌即獻王莽地為)¶
(西海郡者也/抵音丁禮反)¶
天水郡(武帝元鼎三年置莽曰填戎明帝改曰漢陽師/古曰秦州地記云郡前湖水冬夏無増減因以)¶
(名焉填音竹真/反其後並同)戸六萬三百七十口二十六萬一千三¶
百四十八○縣十六　平襄(莽曰平相師古曰闞/駰云故襄戎邑也)街泉¶
　戎邑道(莽曰填/戎亭)望垣(莽曰/望亭)罕开(應劭曰音羌肩反師/古曰本破罕开之羌)¶
(處其人於此/因以名云)緜諸道　阿陽　略陽道　冀(禹貢朱圄/山在縣南)¶
<pb:KR2a0007_WYG_028-67b>¶
(梧中聚莽曰冀治師古曰續漢郡國/志云有緹羣山落門聚圄讀與圉同)勇士(屬國都尉治/滿福莽曰紀)¶
(德師古曰即今主土俗呼為健士者也隋室之初/避皇太子諱因而遂改○宋祁曰主土當刪主字)成紀¶
　清水(莽曰/識睦)奉㨗　隴(師古曰今呼/隴城縣者也)豲道(騎都尉治密/艾亭應劭曰)¶
(豲戎邑/也音桓)蘭干(莽曰/蘭盾)¶
武威郡(故匈奴休屠王地武帝太初四年開莽曰張掖/師古曰休音許虯反屠音直閭反其後並同)¶
戸萬七千五百八十一口七萬六千四百一十九○縣¶
十　姑臧(南山谷水所出北至武/威入海行七百九十里)張掖　武威(休屠澤/在東北)¶
(古文以為/豬壄澤)休屠(莽曰晏然都尉治熊水/障北部都尉治休屠城)揟次(莽曰播徳/孟康曰揟)¶
<pb:KR2a0007_WYG_028-68a>¶
(音子如反次音/咨諸本作恣)鸞鳥(○宋祁曰鳥/邵本作烏)樸&KR3025;(莽曰敷虜孟/康曰音蒲環)媼¶
圍　蒼柗(南山柗陜水所出北至揟次入海莽曰射楚/師古曰柗古松字也陜音下夾反兩山之間)¶
(也松陜/陜名)宣威¶
張掖郡(故匈奴昆邪王地武帝太初元年開莽曰設屏/應劭曰張國臂掖故曰張掖也師古曰昆音胡)¶
(門/反)戸二萬四千三百五十二口八萬八千七百三十一¶
○縣十　觻得(千金渠西至樂涫入澤中羌谷水出𦍑/中東北至居延入海過郡二行二千二)¶
(百里莽曰官式應劭曰觻得渠西入澤羌谷孟康/曰觻音鹿師古曰孟音是也涫音官其下並同)昭武¶
(莽曰/渠武)刪丹(桑欽以為道弱水自此西/至酒泉合黎莽曰貫虜)氐池(莽曰/否武)屋蘭(莽/曰)¶
<pb:KR2a0007_WYG_028-68b>¶
(傳/武)曰勒(都尉治澤索谷莽曰勒治師/古曰澤音鐸索音先各反)驪靬(莽曰揭虜李/竒曰音遲䖍)¶
(如淳曰音弓靬師古曰驪音力遲反靬音䖍是也/今其土俗人呼驪靬疾言之曰力䖍掲音其謁反)番和¶
(農都尉治莽曰羅/虜如淳曰番音盤)居延(居延澤在東北古文以為流沙/都尉治莽曰居成師古曰闞駰)¶
(云武帝使伏波将軍路博/徳築遮虜障於居延城)顯美¶
酒泉郡(武帝太初元年開莽曰輔平應劭曰其水若酒/故曰酒泉也師古曰舊俗傳云城下有金泉泉)¶
(味如/酒)戸萬八千一百三十七口七萬六千七百二十六¶
○縣九　祿福(呼蠶水出南羌中東北至/會水入羌谷莽曰顯徳)表是(莽曰/載武)樂¶
涫(莽曰/樂亭)天䧇(師古曰音衣此地/有天䧇阪故以名)玉門(莽曰輔平亭師古/曰闞駰云漢罷玉)¶
<pb:KR2a0007_WYG_028-69a>¶
(門關屯徙/其人於此)會水(北部都尉治偃水障東部都尉治東部/障莽曰蕭武師古曰闞駰云衆水所會)¶
(故曰/會水)池頭　綏彌(如淳曰今/曰安彌)乾齊(西部都尉治西部障莽/曰測虜孟康曰乾音干)¶
敦煌郡(武帝後元年分酒泉置正西關外有白龍堆沙/有蒲昌海莽曰敦徳應劭曰敦大也煌盛也敦)¶
(音/屯)戸萬一千二百口三萬八千三百三十五○縣六¶
敦煌(中部都尉治部廣候官杜林以為古𤓰州地生美/𤓰莽曰敦徳師古曰即春秋左氏傳所云允姓之)¶
(戎居於𤓰州者也其地今猶出大/𤓰長者狐入𤓰中食之首尾不出)冥安(南籍端水出南/羌中西北入其)¶
(澤溉民田應劭曰/冥水出北入其澤)效穀(師古曰本魚澤障也桑欽說孝/武元封六年濟南崔不意為魚)¶
(澤尉敎力田以勤效/得榖因立為縣名)淵泉(師古曰闞駰云地多泉水故/以為名○宋祁曰淵泉一本)¶
<pb:KR2a0007_WYG_028-69b>¶
(作拼/泉)廣至(宜禾都尉治昆/侖障莽曰廣桓)龍勒(有陽關玉門關皆都尉/治氐置水出南羌中東)¶
(北入澤/溉民田)¶
安定郡(武帝元鼎/三年置)戸四萬二千七百二十五口十四萬¶
三千二百九十四○縣二十一　髙平(莽曰/鋪睦)復累(師古/曰復)¶
(音服累音/力追反)安俾(孟康曰/俾音卑)撫夷(莽曰/撫寜)朝那(有端旬祠十五/所胡巫祝又有)¶
(湫淵祠應劭曰史記故戎那/邑也師古曰湫音子由反)涇陽(开頭山在西禹貢涇/水所出東南至陽陵)¶
(入渭過郡三行千六十里雍州川師古曰开音苦見反/又音牽此山在今靈州東南土俗語訛謂之汧屯山)¶
臨涇(莽曰/監涇)鹵(灈水出西師古/曰灈音其于反)烏氏(烏水出西北入河都/盧山在西莽曰烏亭)¶
<pb:KR2a0007_WYG_028-70a>¶
(師古曰/氏音支)陰密(詩密人國有囂安亭師古曰即詩/大雅所云密人不恭敢距大邦者)安定¶
參䜌(主騎都尉治師古/曰䜌音力全反)三水(屬國都尉治有鹽/官莽曰廣延亭)陰槃¶
安武(莽曰/安桓)祖厲(莽曰鄉禮應劭曰祖/音罝師古曰厲音頼)爰得　眴卷(河水/别出)¶
(為河溝東至富平北入河應劭曰/眴音旬日之旬卷音箘簬之箘)彭陽　鶉陰　月氏¶
道(莽曰月順應/劭曰氏音支)¶
北地郡(秦置莽/曰威成)戸六萬四千四百六十一口二十一萬¶
六百八十八○縣十九　馬領(師古曰川形似馬領/故以為名領頸也)直¶
路(沮水出東西入洛○/宋祁曰洛疑作路)靈武(莽曰威/成亭)富平(北部都尉治/神泉障渾懐)¶
<pb:KR2a0007_WYG_028-70b>¶
(都尉治塞外渾懐障莽曰/特武師古曰渾音胡昆反)靈洲(惠帝四年置有河奇苑/號非苑莽曰令周師古)¶
(曰苑謂馬牧也水中可居者曰洲此地在河之洲隨水/高下未嘗淪没故號靈洲又曰河奇也二苑皆在北焉)¶
昫衍(應劭曰昫音煦師/古曰音香于反)方渠　除道(莽曰/通道)五街(莽曰/吾街)鶉¶
孤　歸德(洛水出北蠻夷中入河有堵苑白/馬苑○宋祁曰歸徳景本無德字)回獲　略¶
畔道(莽曰延年道師古曰有略畔山今在/慶州界其土俗呼曰洛盤音訛耳)泥陽(莽曰泥/陰應劭)¶
(曰泥水出郁/郅北蠻中)郁郅(泥水出北蠻夷中有牧師苑官莽曰/功著師古曰郁音於六反郅音之日)¶
(反/)義渠道(莽曰/義溝)弋居(有鹽/官)大□(師古曰□即古要/字也音一遥反)廉(卑/移)¶
(山在西北莽/曰西河亭)¶
<pb:KR2a0007_WYG_028-71a>¶
上郡(秦置高帝元年更為翟國七月復故匈歸都尉治/塞外匈歸障属并州師古曰匈歸者言匈奴歸附)¶
戸十萬三千六百八十三口六十萬六千六百五十八¶
○縣二十三　膚施(有五龍山帝原/水黄帝祠四所)獨樂(有鹽/官)陽周(橋/山)¶
(在南有黄帝冢/莽曰上陵畤)木禾　平都　淺水(莽曰/廣信)京室(莽曰/積粟)洛¶
都(莽曰/卑順)白土(圜水出西東入河莽曰黄土/師古曰圜音銀其釋在下)襄洛(莽曰上/黨亭)¶
原都　漆垣(莽曰/漆牆)奢延(莽曰/奢節)雕陰(應劭曰雕/山在西南)推邪(莽曰/排邪)¶
(師古曰邪/音似嗟反)楨林(莽曰楨幹師/古曰楨音貞)高望(北部都尉治/莽曰堅寜)雕陰道¶
　龜兹(屬國都尉治有鹽官應劭曰音丘慈師古曰/龜兹國人来降附者處之於此故以名云)定¶
<pb:KR2a0007_WYG_028-71b>¶
陽(應劭曰在/定水之陽)高奴(有洧水可㸐莽曰利/平師古曰㸐古然字)望松(北部都/尉治)¶
宜都(莽曰堅/寧小邑)¶
西河郡(武帝元朔四年置南部都尉治塞外翁龍埤是/莽曰歸新属并州師古曰翁龍埤是二障名也)¶
(埤音/婢)戸十三萬六千三百九十口六十九萬八千八百¶
三十六○縣三十六　富昌(有鹽官莽/曰富成)騶虞　鵠澤(孟/康)¶
(曰鵠音告師古/曰音古督反)平定(莽曰陰/平亭)美稷(屬國都/尉治)中陽　樂街¶
(莽曰/截虜)徒經(莽曰/亷恥)臯狼　大成(莽曰/好成)廣田(莽曰/廣翰)圜陰(惠帝/五年)¶
(置莽曰方陰師古曰圜字本作圁縣在圁水之陰因以/為名也王莽改為方陰則是當時已誤為圜字今有銀)¶
<pb:KR2a0007_WYG_028-72a>¶
(州銀水即是舊名/猶存但字變耳)益蘭(莽曰/香蘭)平周　鴻門(有天封苑火/井祠火從地)¶
(出/也)藺　宣武(莽曰/討貉)千章　增山(有道西出眩雷塞北部/都尉治師古曰眩音州)¶
(縣之/縣)圜陽(師古曰此縣/在圁水之陽)廣衍　武車(莽曰/桓車)虎猛(西部都/尉治)¶
離石　穀羅　(澤在/北)饒(莽曰/饒衍)方利(莽曰/廣德)隰成(莽曰慈/平亭)臨¶
水(莽曰/監水)土軍　西都(莽曰五/原亭)平陸　陰山(莽曰/山寜)觬是(莽/曰)¶
(伏觬蘇林曰音麑師古/曰觬音倪其字從角)博陵(莽曰/助桓)鹽官¶
朔方郡(武帝元朔二年開西部都尉治窳渾莽/曰溝捜属并州師古曰窳音庾渾音魂)戸三萬¶
四千三百三十八口十三萬六千六百二十八○縣十¶
<pb:KR2a0007_WYG_028-72b>¶
　三封(武帝元狩/三年城)朔方(金連鹽澤青鹽澤/皆在南莽曰武符)脩都　臨河¶
(莽曰/監河)呼遒(師古曰遒/音在由反)窳渾(有道西北出雞鹿塞屠/申澤在東莽曰極武)渠捜¶
(中部都尉治/莽曰溝捜)沃壄(武帝元狩三年城/有鹽官莽曰綏武)廣牧(東部都尉治/莽曰鹽官)¶
臨戎(武帝元朔五年/城莽曰推武)¶
五原郡(秦九原郡武帝元朔二年更名東部都尉/治稒陽莽曰獲降属并州師古曰稒音固)戸三¶
萬九千三百二十二口二十三萬一千三百二十八○¶
縣十六　九原(莽曰/成平)固陵(莽曰/固調)五原(莽曰填/河亭)臨沃(莽曰/振武)¶
文國(莽曰/繁聚)河陰　蒲澤(属國都/尉治)南興(莽曰/南利)武都(莽曰/桓都)宜¶
<pb:KR2a0007_WYG_028-73a>¶
梁　曼柏(莽曰延柏師/古曰曼音萬)成宜(中部都尉治原高西部都/尉治田辟有鹽官莽曰艾)¶
(虜師古曰辟讀/曰壁艾讀曰刈)稒陽(北出石門障得光禄城又西北得/支就城又西北得頭曼城又西北)¶
(得虖河城又西得宿虜城莽曰固/隂師古曰曼音莫安反虖音呼)莫䵣(如淳曰音忉怛/師古曰音丁葛)¶
(反/)西安陽(莽曰/鄣安)河目¶
雲中郡(秦置莽曰受/降属并州)戸三萬八千三百三口十七萬三¶
千二百七十○縣十一　雲中(莽曰/逺服)咸陽(莽曰/賁武)陶林(東/部)¶
(都尉/治)楨陵(緣胡山在西北西部/都尉治莽曰楨陸)犢和　沙陵(莽曰/希恩)原陽¶
　沙南　北輿(中部都尉治師古曰闞駰/云廣陵有輿故此加北)武泉(莽曰/順泉)陽¶
<pb:KR2a0007_WYG_028-73b>¶
壽(莽曰/常得)¶
定襄郡(高帝置莽曰/得降屬并州)戸三萬八千五百五十九口十六¶
萬三千一百四十四○縣十二　成樂　桐過(莽曰椅/桐師古)¶
(曰過音/工禾反)都武(莽曰/通徳)武進(白渠水出塞外西至沙陵入/河西部都尉治莽曰伐蠻)襄¶
陰　武臯(荒干水出塞外西至沙陵入/河中部都尉治莽曰永武)駱(莽曰/遮要)安陶(莽/曰)¶
(迎/符)武城(莽曰/桓就)武要(東部都尉治莽曰厭胡師古/曰厭音一葉反其下並同)定襄(莽/曰)¶
(著/武)復陸(莽曰聞武師/古曰復音服)¶
鴈門郡(秦置句注山在隂館/莽曰填狄属并州)戸七萬三千一百三十八¶
<pb:KR2a0007_WYG_028-74a>¶
口二十九萬三千四百五十四○縣十四　善無(莽曰/陰館)¶
沃陽(鹽澤在東北有長丞西/部都尉治莽曰敬陽)繁畤(莽曰當要師/古曰畤音止)中陵(莽/曰)¶
(遮/害)陰館(樓煩鄉景帝後三年置累頭山治水所出東至/泉州入海過郡六行千一百里莽曰富代師古)¶
(曰累音力追反治音弋/之反燕刺王傳作台字)樓煩(有鹽官應劭曰/故樓煩胡地)武州(莽曰/桓州)¶
□陶(孟康曰音注○宋祁/曰□景夲作汪音枉)劇陽(莽曰/善陽)崞(莽曰崞張孟/康曰音郭)平¶
城(東部都尉治/莽曰平順)埒(莽曰填/狄亭)馬邑(莽曰章昭師古曰晉太/康地記云秦時建此城)¶
(輒崩不成有馬周旋馳走反覆父/老異之因依以築城遂名為馬邑)彊陰(諸聞澤在東/北莽曰伏隂)¶
代郡(秦置莽曰厭狄有五原關常/山關屬幽州應劭曰故代國)户五萬六千七百七¶
<pb:KR2a0007_WYG_028-74b>¶
十一口二十七萬八千七百五十四○縣十八　桑乾¶
(莽曰安徳孟/康曰乾音干)道人(莽曰道仁師古曰夲有/仙人逰其地因以為名)當城(師古曰/闞駰云)¶
(當桓都城/故曰當城)高栁(西部都/尉治)馬城(東部都/尉治)班氏(秦地圖書班/氏莽曰班副)¶
延陵　狋氏(莽曰狋聚孟康曰/狋音權氏音精)且如(于延水出塞外東/至寕入沽中部都)¶
(尉治師古曰且音子/如反沽音姑又音故)平邑(莽曰/平胡)陽原　東安陽(莽曰竟/安師古)¶
(曰闞駰云五原有/安陽故此加東也)參合　平舒(祁夷水北至桑乾/入沽莽曰平葆)代(莽/曰)¶
(厭狄亭應劭/曰故代國)靈丘(滱河東至文安入大河過郡五行九/百四十里并州川應劭曰武靈王𦵏)¶
(此因氏焉臣瓚曰靈邱之號在趙武靈王之前也/師古曰瓚説是也滱音寇又音苦侯反其下並同)廣昌¶
<pb:KR2a0007_WYG_028-75a>¶
(淶水東南至容城入河過郡三行五百/里并州&KR1051;莽曰廣屏師古曰淶音來)鹵城(虖池河東/至參合入)¶
(虖池别過郡九行千三百四十里并州川從河東至文/安入海過郡六行千三百七十里莽曰魯盾師古曰虖)¶
(音呼池音/徒河反)¶
上谷郡(秦置莽曰朔/調屬幽州)戸三萬六千八口十一萬七千七¶
百六十二○縣十五　沮陽(莽曰沮陰孟/康曰音俎)泉上(莽曰/塞泉)潘¶
(莽曰樹武師古/曰音普半反)軍都(溫餘水東至/路南入沽)居庸(有/關)雊瞀(孟康曰/音句無)¶
(師古曰雊音工豆/反瞀音莫豆反)夷輿(莽曰朔/調亭)寧(西部都尉治/莽曰博康)昌平(莽/曰)¶
(長/昌)廣寧(莽曰/廣康)涿鹿(莽曰抪陸應劭曰黄帝/與蚩尤戰于涿鹿之野)且居(樂陽水/出東南)¶
<pb:KR2a0007_WYG_028-75b>¶
(入海莽/曰久居)茹(莽曰/榖武)女祁(東部都尉/治莽曰祁)下落(莽曰/下忠)¶
漁陽郡(秦置莽曰通/路屬幽州)戸六萬八千八百二口二十六萬¶
四千一百一十六○縣十二　漁陽(沽水出塞外東南/至泉州入海行七)¶
(百五十里有鐵/官莽曰得漁)狐奴(莽曰/舉符)路(莽曰通/路亭)雍奴　泉州(有鹽/官莽)¶
(曰泉/調)平谷　安樂　厗奚(莽曰敦徳孟康曰/厗音題字或作蹄)獷平(莽曰/平獷)¶
(服䖍曰獷音鞏師古/曰音九永反又音鑛)要陽(都尉治莽曰要術/師古曰音一妙反)白檀(洫水/出北)¶
(蠻夷師古曰/洫音呼鵙反)滑鹽(莽曰匡徳應劭/曰明帝更名鹽)¶
右北平郡(秦置莽曰北/順屬幽州)戸六萬六千六百八十九口三¶
<pb:KR2a0007_WYG_028-76a>¶
十二萬七百八十○縣十六　平剛　無終(故無終子/國浭水西)¶
(至雍奴入海過郡二行六百五十里師古/曰浭音庚即下所云入庚者同一水也)石成　廷陵¶
(莽曰/鋪武)俊靡(灅水南至無終東入庚莽曰俊麻師古曰灅/音力水反又音郎賄反○宋祁曰灅當作㶟)¶
薋(都尉治莽曰襃睦/師古曰音才私反)徐無(莽曰北/順亭)字(榆水/出東)土垠(師古曰/垠音銀)¶
白狼(莽曰伏狄師古曰有/白狼山故以名縣)夕陽(有鐵官莽/曰夕陰)昌城(莽曰/淑武)驪¶
成(大揭石山在縣西南莽/曰揭石師古曰揭音桀)廣成(莽曰/平虜)聚陽(莽曰/篤睦)平明(莽/曰)¶
(平/陽)¶
遼西郡(秦置有小水四十八并行/三千四十六里屬幽州)戸七萬二千六百五¶
<pb:KR2a0007_WYG_028-76b>¶
十四口三十五萬二千三百二十五○縣十四　且慮¶
(有高廟莽曰鉏慮師古/曰且音子余反慮音廬)海陽(龍鮮水東入封大水封大/水緩虚水皆南入海有鹽)¶
(官/)新安平(夷水東/入塞外)栁城(馬首山在西南參栁水/北入海西部都尉治)令支(有/孤)¶
(竹城莽曰令氏亭應劭曰故伯夷國今有孤竹城/令音鈴孟康曰支音秪師古曰令又音郎定反)肥如¶
(𤣥水東入濡水濡水南入海陽又有盧水南入𤣥莽曰/肥而應劭曰肥子奔燕燕封於此也師古曰濡音乃官)¶
(反○宋祁曰入/𤣥當作入畜)賔從(莽曰/勉武)交黎(渝水首受塞外南入海/東部都尉治莽曰禽虜)¶
(應劭曰今昌黎師古/曰渝音喻其下並同)陽樂　狐蘇(唐就水至/徒河入海)徒河(莽曰/河福)¶
文成(莽曰/言虜)臨渝(渝水首受白狼東入塞外又有侯水/北入渝莽曰馮徳師古曰馮讀曰憑)絫¶
<pb:KR2a0007_WYG_028-77a>¶
(下官水南入海又有揭石水賔水皆南/入官莽曰選武師古曰絫音力追反)¶
遼東郡(秦置屬/幽州)戸五萬五千九百七十二口二十七萬¶
二千五百三十九○縣十八　襄平(有牧師官/莽曰昌平)新昌¶
無慮(西部都尉治應劭曰慮音/閭師古曰即所謂醫巫閭)望平(大遼水出塞外南/至安市入海行千)¶
(二百五十里莽曰長/說師古曰説讀曰悦)房　候城(中部都/尉治)遼隊(莽曰順睦/師古曰隊)¶
(音/遂)遼陽(大梁水西南至遼/陽入遼莽曰遼隂)險瀆(應劭曰朝鮮王滿都也/依水險故曰險瀆臣瓉)¶
(曰王險城在樂浪郡浿水之東此自是/險瀆也師古曰瓚説是也浿音普大反)居就(室偽山室/偽水所出)¶
(北至襄平/入梁也)高顯　安市　武次(東部都尉治/莽曰桓次)平郭(有鐵/官鹽)¶
<pb:KR2a0007_WYG_028-77b>¶
(官/)西安平(莽曰北/安平)文(莽曰/文亭)番汗(沛水出塞外西南入海/應劭曰汗水出塞外西)¶
(南入海番音盤師古曰/沛音普盖反汗音寒)沓氏(應劭曰沓水也音長答反/師古曰凡言氏者皆謂因)¶
(之而/立名)¶
元菟郡(武帝元封四年開髙句驪莽曰下句/驪属幽州應劭曰故真番朝鮮胡國)戸四萬五¶
千六口二十二萬一千八百四十五○縣三　髙句驪¶
(遼山遼水所出西南至遼隊入大遼水又/有南蘇水西北經塞外應劭曰故句驪胡)上殷台(莽曰/下殷)¶
(如淳曰台音鮐/師古曰音胎)西蓋馬(馬訾水西北入鹽難水西南至/西安平入海過郡二行一千一)¶
(百里莽曰/元菟亭)¶
<pb:KR2a0007_WYG_028-78a>¶
樂浪郡(武帝元封三年開莽曰樂鮮屬幽州應劭/曰故朝鮮國也師古曰樂音洛浪音狼)戸六¶
萬二千八百一十二口四十萬六千七百四十八(有雲/鄣)¶
○縣二十五　朝鮮(應劭曰武王封/箕子於朝鮮)䛁邯(孟康曰䛁音/男師古曰䛁)¶
(音乃甘反/邯音酣)浿水(水西至増地入海莽曰樂/鮮亭師古曰浿音普大反)含資(帶水西/至帶方)¶
(入/海)黏蟬(服䖍曰/蟬音提)遂成　增地(莽曰/增土)帶方　駟望　海㝠¶
(莽曰/海桓)列口　長岑　屯有　昭明(南部都/尉治)鏤方　提奚¶
　渾彌(師古曰渾/音下昆反)吞列(分黎山列水所出西至黏/蟬入海行八百二十里)東&KR0008;¶
(應劭曰/音移)不而(東部都/尉治)蠶台(師古曰/台音胎)華麗　邪頭昧(孟康/曰昧)¶
<pb:KR2a0007_WYG_028-78b>¶
(音/妹)前莫　夫租¶
南海郡(秦置秦敗尉佗王此地武/帝元鼎六年開屬交州)户萬九千六百一十¶
三口九萬四千二百五十三(有圃/羞官)○縣六　番禺(尉佗/都有)¶
(鹽官如淳曰番/音潘禺音愚)博羅　中宿(有洭浦官師/古曰洭音匡)龍川(師古曰/裴氏廣)¶
(州記云本博羅縣之東鄉也有龍/穿地而出即穴流泉因以為號)四會　揭陽(莽曰南/海亭韋)¶
(昭曰揭音其逝/反師古曰音竭)¶
鬱林郡(故秦桂林郡属尉佗武帝元鼎六年開更名有/小谿川水七并行三千一百一十里莽曰鬱平)¶
(屬交/州)戸萬二千四百一十五口七萬一千一百六十二¶
<pb:KR2a0007_WYG_028-79a>¶
○縣十二　布山　安廣　阿林　廣鬱(鬱水首受夜/郎豚水東至)¶
(四會入海過郡四/行四千三十里)中留(師古曰留音/力救反水名)桂林　潭中(莽曰/中潭)¶
(師古曰潭/音大含反)臨塵(朱涯水入領方又有斤員水又有侵離/水行七百里莽曰監塵○宋祁曰員劭)¶
(本作/南)定周(水首受無斂東入/潭行七百九十里)增食(驩水首受牂柯東界/入朱涯水行五百七)¶
(十/里)領方(斤員水入鬱又有墧水/都尉治師古曰墧音橋)雍雞(有/關)¶
蒼梧郡(武帝元鼎六年開莽曰/新廣屬交州有離水關)戸二萬四千三百七十¶
九口十四萬六千一百六十○縣十　廣信(莽曰廣/信亭)謝¶
沐(有/關)高要(有鹽/官)封陽(應劭曰在/封水之陽)臨賀(莽曰/大賀)端谿　馮乘¶
<pb:KR2a0007_WYG_028-79b>¶
　富川　荔浦(有荔平關師/古曰荔音𨽻)猛陵(龍山合水所出南至/布山入海莽曰猛陸)¶
交趾郡(武帝元鼎六年開屬交州/○宋祁曰趾景本作止)戸九萬二千四百四¶
十口七十四萬六千二百三十七○縣十　羸&KR1454;(有羞/官孟)¶
(康曰羸音蓮&KR1454;音受土簍師/古曰&KR1454;簍二字並音來口反)安定　茍屚(師古曰屚/與漏同)麊¶
泠(都尉治應劭曰麊音彌孟康/曰音螟蛉師古曰音麋零)曲昜(師古曰昜/古陽字)北帶¶
稽徐(師古曰稽/音古奚反)西于　龍編(師古曰/編音鞭)朱䳒¶
合浦郡(武帝元鼎六年開/莽曰桓合屬交州)戸萬五千三百九十八口七¶
萬八千九百八十○縣五　徐聞　高涼　合浦(有關/莽曰)¶
<pb:KR2a0007_WYG_028-80a>¶
(桓/亭)臨允(牢水北入高要入鬱過郡三/行五百三十里莽曰大允)朱盧(都尉/治)¶
九眞郡(武帝元鼎六年開有小水五/十二并行八千五百六十里)戸三萬五千七百¶
四十三口十六萬六千一十三(有界/關)○縣七　胥浦(莽/曰)¶
(驩/成)居風　都龐(應劭曰龐音龍/師古曰音龔)餘𤼵　咸驩　無切(都/尉)¶
(治/)無編(莽曰九/真亭)¶
日南郡(故秦象郡武帝元鼎六年開更名有小水十六/并行三千一百八十里屬交州師古曰言其在)¶
(日之南所謂開/北戸以向日者)戸萬五千四百六十口六萬九千四百¶
八十五○縣五　朱吾　比景(如淳曰日中於頭上/景在已下故名之)盧¶
<pb:KR2a0007_WYG_028-80b>¶
容　西捲(水入海有竹可為杖莽曰日南/亭孟康曰音卷師古曰音權)象林¶
趙國(故秦邯鄲郡高帝四年為趙國景帝三年/復為邯鄲郡五年復故莽曰桓亭屬冀州)戸八萬¶
四千二百二口三十四萬九千九百五十二○縣四¶
邯鄲(堵山牛首水所出東入白渠趙敬侯自中牟徙此/張晏曰邯鄲山在東城下單盡也城郭從邑故加)¶
(邑云師古/曰邯音寒)易陽(應劭曰易水出涿郡故/安師古曰在易水之陽)柏人(莽曰夀仁/師古曰本)¶
(晉/邑)襄國(故邢國西山渠水所出東北至任入&KR1051;又冇蓼/水馮水皆東至朝平入湡師古曰湡音藕又音)¶
(牛吼/反)¶
廣平國(武帝征和二年置為平干國宣帝/五鳯二年復故莽曰富昌屬冀州)戸二萬七千¶
<pb:KR2a0007_WYG_028-81a>¶
九百八十四口十九萬八千五百五十八○縣十六¶
廣平　張　朝平　南和(列葭水東入㴲師古/曰葭音家㴲音斯)列人(莽/曰)¶
(列/治)斥章(應劭曰漳水出治北入/河其國斥鹵故曰斥章)任(師古曰本晉邑也鄭/皇頡奔晉為任大夫)¶
曲周(武帝建元四年/置莽曰直周)南曲　曲梁(侯國莽/曰直梁)廣鄉　平利¶
　平鄉　陽臺(侯/國)廣年(莽曰/富昌)城鄉¶
眞定國(武帝元鼎四/年置屬冀州)戸三萬七千一百二十六口十七¶
萬八千六百一十六○縣四　眞定(故東垣高帝十一/年更名莽曰思治)¶
稾城(莽曰槀實師古/曰稾音工老反)肥纍(故肥子國師古/曰纍音力追反)緜曼(斯洨水/首受太)¶
<pb:KR2a0007_WYG_028-81b>¶
(白渠東至鄡入河莽曰緜延/師古曰曼音萬鄡音口堯反)¶
中山國(高帝郡景帝三年為國莽曰常/山属冀州應劭曰中山故國)戸十六萬八百¶
七十三口六十六萬八千八十○縣十四　盧奴(應劭/曰盧)¶
(水出右北/平東入河)北平(徐水東至高陽入博又有盧水亦/至高陽入河有鐵官莽曰善和)北新¶
成(桑欽言易水出西北/東入滱莽曰朔平)唐(堯山在南莽曰和親應劭曰/故堯國也唐水在西張晏曰)¶
(堯為唐侯國於此堯山在唐東北望都界孟/康曰晉荀呉伐鮮虞及中人今中人亭是)深澤(莽曰/翼和)¶
苦陘(莽曰北陘應劭曰章/帝更名漢昌陘音刑)安國(莽曰/興睦)曲逆(蒲陽山蒲水/所出東入濡)¶
(又有蘇水亦東入濡莽曰順平張晏曰濡水於城北曲/而西流故曰曲逆章帝醜其名改曰蒲陰在蒲水之陰)¶
<pb:KR2a0007_WYG_028-82a>¶
(師古曰濡/音乃官反)望都(博水東至高陽入河莽曰順調張晏曰/堯山在北堯母慶都山在南登堯山見)¶
(都山故/以為名)新市(應劭曰鮮虞子/國今鮮虞亭是)新處　毋極　陸成　安¶
險(莽曰寜險應劭曰章帝更名安/憙○宋祁曰寧險邵本作寧陰)¶
信都國(景帝二年為廣川國宣帝甘露三年復故莽曰/新博屬冀州應劭曰明帝更名樂安安帝改曰)¶
(安平○劉敞曰景帝前二年初封王子彭祖為廣川王/都信都四年徙趙國除為信都郡中二年封皇子越為)¶
(廣川王傳國至王汝陽廢當甘露四年也百官表成帝/永始二年有信都太守是廣川削國除為信都郡矣後)¶
(漢志劉昭註云安平故信都高帝置之疑此信都下註/當云高帝置景帝二年為廣川國宣帝甘露四年復故)¶
(又按志云景帝增六郡若信都髙帝置則不及此數疑/註當云景帝前二年為廣川國四年為信都郡中二年)¶
<pb:KR2a0007_WYG_028-82b>¶
(復為廣川國宣/帝四年復故也)戸六萬五千五百五十六口三十萬四¶
千三百八十四○縣十七　信都(王都故章河故虖沱/皆在北東入海禹貢)¶
(絳水亦入海/莽曰新博亭)歴(莽曰/歴寜)扶柳(師古曰闞駰云其地有扶/澤澤中多栁故曰扶栁)辟¶
陽(莽曰樂信師/古曰辟音壁)南宫(莽曰/序下)下博(莽曰閏博應劭曰博/水出中山望都入河)武¶
邑(莽曰/順桓)觀津(莽曰朔定亭師古/曰觀音工喚反)高隄(師古曰隄/音丁奚反)廣川(師/古)¶
(曰闞駰云其縣中有長河為流故曰廣川也至隋仁夀/元年初立煬帝為皇太子以避諱故改為長河縣至今)¶
(為/名)樂鄉(侯國莽/曰樂丘)平隄(侯/國)桃(莽曰/桓分)西梁(侯/國)昌成(侯/國)東昌(侯/國)¶
(莽曰/田昌)脩(莽曰脩治師/古曰脩音條)¶
<pb:KR2a0007_WYG_028-83a>¶
河閒國(故趙文帝二年别為國莽曰/朔定應劭曰在兩河之間)戸四萬五千四十¶
三口十八萬七千六百六十二○縣四　樂成(虖池别/水首受)¶
(虖池河東至東光入/虖池河莽曰陸信)候井　武隧(莽曰桓隧師/古曰隧音遂)弓高(虖/池)¶
(别河首受虖池河東至/平舒入海莽曰樂成)¶
廣陽國(髙帝燕國昭帝元鳳元年為廣陽郡/宣帝本始元年更為國莽曰廣有)戸二萬七¶
百四十口七萬六百五十八○縣四　薊(故燕國召公/所封莽曰伐)¶
(戎/)方城　廣陽　陰鄉(莽曰/陰順)¶
甾川國(故齊文帝十八年别為國後并北海○劉敞曰/按甾川與漢俱不見井北海時至建武年乃省)¶
<pb:KR2a0007_WYG_028-83b>¶
(甾川入/北海耳)戸五萬二百八十九口二十二萬七千三十一¶
○縣三　劇(義山蕤水所出北至夀光入海莽/曰俞應劭曰故肥國今肥亭是)東安平¶
(菟頭山女水出東北至臨甾入鉅定孟康曰紀季以酅/入于齊今酅亭是也師古曰闞駰云博陵有安平故此)¶
(加東酅/音攜)樓鄉¶
膠東國(故齊高帝元年别為國五月復屬齊/國文帝十六年復為國莽曰郁秩)戸七萬二¶
千二口三十二萬三千三百三十一○縣八　即墨(有/天)¶
(室山祠莽/曰即善)昌武　下密(有三石山祠應劭/曰密水出高密)壯武(莽曰/曉武)郁¶
秩(有鐵/官)挺(師古曰挺/音徒鼎反)觀陽(應劭曰在觀水之陽/師古曰觀音工喚反)鄒盧(莽/曰)¶
<pb:KR2a0007_WYG_028-84a>¶
(始/斯)¶
高密國(故齊文帝十六年別為膠西國/宣帝本始元年更為髙密國)戸四萬五百三¶
十一口十九萬二千五百三十六○縣五　髙密(莽曰/章牟)¶
昌安　石泉(莽曰/飬信)夷安(莽曰原亭應劭/曰故萊夷維邑)成鄉(莽曰/順成)¶
成陽國(故齊文帝二年别為/國莽曰莒陵屬兖州)戸五萬六千六百四十二¶
口二十萬五千七百八十四○縣四　莒(故國盈姓三/十世為楚所)¶
(滅少昊後有鐵/官莽曰莒陵)陽都(應劭曰齊人遷/陽故陽國是)東安　慮(莽曰/著善)¶
淮陽國(高帝十一年置莽曰新平屬兖/州孟康曰孝明帝更名陳國)戸十三萬五千¶
<pb:KR2a0007_WYG_028-84b>¶
五百四十四口九十八萬一千四百二十三○縣九¶
陳(故國舜後胡公所封為楚所滅/楚頃襄王自郢徙此莽曰陳陵)苦(莽曰頼陵師古曰/晉太康地記云城)¶
(東有頼鄉祠/老子所生地)陽夏(應劭曰/夏音賈)寧平　扶溝(渦水首受狼湯/渠東至向入淮)¶
(過郡三行千里師古曰狼音浪/湯音徒浪反渦音戈又音𤓰)固始(師古曰本名寢丘/楚令尹孫叔敖所)¶
(封/地)圉　新平　柘¶
梁國(故秦碭郡高帝五年為梁國莽曰陳定/屬豫州師古曰以有碭山故名碭郡)戸三萬八¶
千七百九口十萬六千七百五十二○縣八　碭(山出/文石)¶
(莽曰節碭應劭曰碭山在東師古曰碭文石/也其山出焉故以名縣碭音唐又音徒浪反)甾(故戴國/莽曰嘉)¶
<pb:KR2a0007_WYG_028-85a>¶
(穀應劭曰章/帝改曰考城)杼秋(莽曰予秋師古/曰杼音食汝反)蒙(獲水首受甾獲渠/東北至彭城入泗)¶
(過郡五行五百五/十里莽曰䝉恩)己氏(莽曰/已善)虞(莽曰陳/定亭)下邑(莽曰/下洽)雎陽¶
(故宋國㣲子所封禹貢盟諸/澤在東北師古曰雎音雖)¶
東平國(故梁國景帝中六年别為濟東國武帝元鼎元/年為大河郡宣帝甘露二年為東平國莽曰有)¶
(鹽屬/兖州)戸十三萬一千七百五十三口六十萬七千九百¶
七十六(有鐵/官)○縣七　無鹽(有郈鄉莽曰有鹽/亭師古曰郈音后)任城(故/任)¶
(國太昊後風姓/莽曰延就亭)東平陸(應劭曰古厥國/今有厥亭是)富城(莽曰/成富)章¶
亢父(詩亭故詩國莽曰順/父師古曰音抗甫)樊¶
<pb:KR2a0007_WYG_028-85b>¶
魯國(故秦薛郡高后元/年為魯國屬豫州)戸十一萬八千四十五口六十¶
萬七千三百八十一○縣六　魯(伯禽所封戸五/萬二千有鐵官)卞(泗/水)¶
(西南至方與入沛過郡三行五百里青州川師古曰即/春秋僖十七年夫人姜氏會齊侯于卞者也方與音房)¶
(豫/)汶陽(莽曰汶亭應劭曰詩曰汶水湯湯師古曰/即左傳所云公賜季友汶陽之田者也)蕃(南/梁)¶
(水西至胡陵入沛渠應劭曰邾國也音皮師古曰白裒/云陳蕃之子為魯相國人為諱改曰皮此説非也郡縣)¶
(之名土俗各有别/稱不必皆依本字)騶(故邾國曹姓二十九世為楚所滅/嶧山在北莽曰騶亭應劭曰邾文)¶
(公卜遷于嶧/者也音驛)薛(夏車正奚仲所國後遷/于邳湯相仲虺居之)¶
楚國(高帝置宣帝地節元年更為彭城郡/黄龍元年復故莽曰和樂屬徐州)戸十二萬四¶
<pb:KR2a0007_WYG_028-86a>¶
千七百三十八(○宋祁曰十二/邵本作十一)口四十九萬七千八百¶
四○縣七　彭城(古彭祖國戸四萬一/百九十六有鐵官)留　梧(莽曰/吾治)傅¶
陽(故偪陽國莽曰輔陽師古曰偪音/福左氏傳所云偪陽妘姓者也)呂　武原(莽曰和/樂亭)¶
甾丘(莽曰/善丘)¶
泗水國(故東海郡武帝元鼎四年/别為泗水國莽曰水順)戸二萬五千二十五¶
口十一萬九千一百一十四○縣三　淩(莽曰生夌應/劭曰淩水所)¶
(出南/入淮)泗陽(莽曰淮/平亭)于(莽曰/于屏)¶
廣陵國(高帝六年屬荆國十一年更屬吳景帝四年更/名江都武帝元狩三年更名廣陵莽曰江平屬)¶
<pb:KR2a0007_WYG_028-86b>¶
(徐/州)戸三萬六千七百七十三口十四萬七百二十二(有/鐵)¶
(官/)○縣四　廣陵(江都易王非廣陵厲王胥皆都此/并得鄣郡而不得吳莽曰安定)江¶
都(有江水祠渠水首受/江北至射陽入湖)高郵　平安(莽曰/杜鄉)¶
六安國(故楚高帝元年别為衡山國五年屬淮南文帝/十六年復為衡山武帝元狩二年别為六安國)¶
(莽曰/安風)戸三萬八千三百四十五口十七萬八千六百一¶
十六○縣五　六(故國臯繇後偃姓為楚所滅如谿水/首受沘東北至夀春入芍陂師古曰)¶
(沘音匕又音/鄙芍音鵲)蓼(故國臯繇後/為楚所滅)安豐(禹貢大别山在/西南莽曰美豐)安風¶
(莽曰安/風亭)陽泉¶
<pb:KR2a0007_WYG_028-87a>¶
長沙國(秦郡高帝五年為國/莽曰塡蠻屬荆州)戸四萬三千四百七十口¶
二十三萬五千八百二十五○縣十三　臨湘(莽曰撫/睦應劭)¶
(曰湘水/出零山)羅(應劭曰楚文王徙羅子自枝江居此師古曰/盛𢎞之荆州記云縣北帯汨水水原出豫章)¶
(艾縣界西流注湘㳂汨西北去縣/三十里名為屈潭屈原自沉處)連道　益陽(湘山在/北應劭)¶
(曰在益/水之陽)下雋(莽曰閏雋師古曰雋音/字兖反又音辭兖反)攸(音/收)酃(孟康曰/音鈴)承¶
陽(應劭曰承水之陽師古曰承水原出/零陵永昌縣界東流注湘也承音烝)湘南(禹貢衡山/在東南荆)¶
(州/山)昭陵　茶陵(泥水西入湘行七百里莽曰聲鄉/師古曰茶音弋奢反又音丈加反)容陵¶
　安成(廬水東至廬陵入/湖漢莽曰思成)¶
<pb:KR2a0007_WYG_028-87b>¶
本秦京師為内史(師古曰京師天子所都畿内也秦并/天下改立郡縣而京畿所統特號内)¶
(史言其在内以/别於諸郡守也)分天下作三十六郡漢興以其郡太大¶
稍復開置又立諸侯王國武帝開廣三邊故自高祖増¶
二十六文景各六(○宋祁曰各六/越本作五十六)武帝二十八昭帝一¶
訖於孝平凡郡國一百三縣邑千三百一十四道三十¶
二侯國二百四十一地東西九千三百二里南北萬三¶
千三百六十八里提封田一萬萬四千五百一十三萬¶
六千四百五頃(師古曰提封者/大舉其封疆也)其一萬萬二百五十二¶
<pb:KR2a0007_WYG_028-88a>¶
萬八千八百八十九頃邑居道路山川林澤羣不可墾¶
其三千二百二十九萬九百四十七頃可墾不可墾定¶
墾田(○宋祁曰可墾下越本無不可墾三/字淳化本無不墾二字邵本無可字)八百二十七¶
萬五百三十六頃民户千二百二十三萬三千六十二¶
口五千九百五十九萬四千九百七十八漢極盛矣凡¶
民函五常之性(師古曰函苞/也讀與含同)而其剛柔緩急音聲不同¶
繫水土之風氣故謂之風好惡取舍動靜亡常(師古曰/好音呼)¶
(到反惡音/一故反)隨君上之情欲故謂之俗孔子曰移風易俗¶
<pb:KR2a0007_WYG_028-88b>¶
莫善於樂(師古曰孝經/載孔子之言)言聖王在上統理人倫必移其¶
本而易其末此混同天下壹之虖中和然後王教成也¶
漢承百王之末國土變改民人遷徙成帝時劉向略言¶
其地分(○宋祁曰地/字景本作域)丞相張禹使屬潁川朱贛條其風¶
俗猶未宣究故輯而論之(師古曰輯/與集同)終其本末著于篇¶
秦地於天官東井輿鬼之分壄也其界自𢎞農故關以¶
西京兆扶風馮翊北地上郡西河安定天水隴西南有¶
巴蜀廣漢犍為武都西有金城武威張掖酒泉敦煌又¶
<pb:KR2a0007_WYG_028-89a>¶
西南有牂柯越巂益州皆宜屬焉秦之先曰柏益出自¶
帝顓頊堯時助禹治水為舜朕虞飬育草木鳥獸賜姓¶
嬴氏(師古曰柏益一號伯翳/盖翳益聲相近故也)歴夏殷為諸侯至周有造¶
父(師古曰造音千/到反父讀曰甫)善馭習馬得華駵緑耳之乗(師古曰/華駵言)¶
(其色如華之赤/也緑耳耳緑也)幸于穆王封于趙城故更為趙氏後有¶
非子為周孝王飬馬汧渭之間孝王曰昔伯益知禽獸¶
子孫不絶廼封為附庸邑之于秦(○宋祁曰秦/晏本作粲)今隴西¶
秦亭秦谷是也至元孫氏為荘公(師古曰氏與是/同古通用字)破西¶
<pb:KR2a0007_WYG_028-89b>¶
戎有其地子襄公時幽王為犬戎所敗平王東遷雒邑¶
襄公將兵救周有功賜受&KR1122;酆之地列為諸侯(師古曰/&KR1122;亦岐)¶
(字/)後八世穆公稱伯以河為竟(師古曰伯讀曰霸竟讀/曰境言其地界東至於)¶
(河/)十餘世孝公用商君制轅田(張晏曰周制三年一易/以同美惡商鞅始割列)¶
(田地開立阡陌令民各有常制孟康曰三年爰土易居/古制也末世浸廢商鞅相秦復立爰田上田不易中田)¶
(一易下田再易爰自在其田不復易居也/食貨志曰自爰其處而已是也轅爰同)開仟佰(師古/曰南)¶
(北曰仟東西曰佰皆謂開/田之疆畝也佰音莫白反)東雄諸侯子惠公初稱王得¶
上郡西河孫昭王開巴蜀滅周取九鼎昭王曾孫政并¶
<pb:KR2a0007_WYG_028-90a>¶
六國稱皇帝負力怙威燔書阬儒自任私智至子胡亥¶
天下畔之故秦地於禹貢時跨雍梁二州詩風兼秦豳¶
兩國昔后稷封斄(師古曰斄讀曰邰/今武功故城是也)公劉處豳(師古曰/即今豳)¶
(州栒/邑是)太王徙&KR1122;(師古曰今/岐山縣是)文王作酆(師古曰今長安西/北界靈臺鄉豐水)¶
(上/是)武王治鎬(師古曰今昆明/池北鎬陂是)其民有先王遺風好稼穡¶
務本業故豳詩言農桑衣食之本甚備(師古曰謂/七月之詩)有鄠¶
杜竹林南山檀柘號稱陸海為九州膏腴(師古曰言其/地高陸而饒)¶
(物産如海之無所不出故云陸/海腹之下肥曰腴故取喩云)始皇之初鄭國穿渠引¶
<pb:KR2a0007_WYG_028-90b>¶
涇水溉田(師古曰鄭國人姓/名事具在溝洫志)沃野千里(師古曰沃即溉/也言千里之地)¶
(皆得/溉灌)民以富饒漢興立都長安徙齊諸田楚昭屈景及¶
諸功臣家於長陵後世世徙吏二千石高訾富人及豪¶
桀并兼之家於諸陵(師古曰訾讀與貲/同高訾言多財也)蓋亦以彊幹弱¶
支非獨為奉山園也(如淳曰黄圖謂陵冢為山師古/曰謂京師為幹四方為支也)是¶
故五方雜厝(晉灼曰厝/古錯字)風俗不純其世家則好禮文富¶
人則商賈為利豪桀則游俠通姦瀕南山(師古曰瀕猶/邉瀕音頻又)¶
(音/賔)近夏陽(師古曰夏陽即河之西岸/也今在同州韓城縣界)多阻險輕薄易為¶
<pb:KR2a0007_WYG_028-91a>¶
盗賊常為天下劇又郡國輻湊浮食者多民去本就末¶
列侯貴人車服僭上衆庶放效羞不相及(師古曰放依/也音甫往反)¶
嫁娶尤崇侈靡送死過度天水隴西山多林木民以板¶
為室屋及安定北地上郡西河皆迫近戎狄脩習戰備¶
髙上氣力以射獵為先故秦詩曰在其板屋(師古曰小/戎之詩也)¶
(言襄公出征則婦人居/板室之中而念其君子)又曰王于興師脩我甲兵與子¶
偕行(師古曰無衣之詩也言於王之興/師則脩我甲兵而與子俱征伐也)及車轔四臷小¶
戎之篇皆言車馬田狩之事(師古曰車轔美秦仲大有/車馬其詩曰有車轔轔有)¶
<pb:KR2a0007_WYG_028-91b>¶
(馬白顛四臷美襄公田狩也其詩曰四臷孔阜六轡在/手輶車鸞鏕載獫猲獢小戎美襄公&KR0640;兵甲討西戎其)¶
(詩曰小戎俴收五楘梁輈文茵暢轂駕我騏馵龍盾之/合鋈以觼軜轔音隣臷音耋輶音猶又音誘獫音力瞻)¶
(反獢音許昭反俴音踐楘音木馵音注鋈音/沃觼音玦軜音納○宋祁曰載獫當作載斂)漢興六郡¶
良家子選給羽林期門(如淳曰醫商賈百工不得豫也/師古曰六郡謂隴西天水安定)¶
(北地上郡西河羽林期/門觧在百官公卿表)以材力為官名將多出焉孔子¶
曰君子有勇而亡誼則為亂小人有勇而亡誼則為盜¶
(師古曰論語載孔/子對子路之言也)故此數郡民俗質木不恥寇盜(師古/曰質)¶
(木者無有文/飾如木石然)自武威以西本匈奴昆邪王休屠王地(師/古)¶
<pb:KR2a0007_WYG_028-92a>¶
(曰昆音下門反休/音許蚪反屠音除)武帝時攘之(師古曰攘却/也音人羊反)初置四郡¶
以通西域鬲絶南羌匈奴(師古曰鬲/與隔同)其民或以關東下¶
貧或以報怨過當(師古曰過/其本所殺)或以誖逆亡道家屬徙焉¶
(師古曰誖亂也/惑也音布内反)習俗頗殊地廣民稀水屮宜畜牧(師古/曰屮)¶
(古草/字)故涼州之畜為天下饒保邊塞二千石治之咸以¶
兵馬為務酒禮之會上下通焉吏民相親是以其俗風¶
雨時節穀糴常賤少盜賊有和氣之應賢於内郡此政¶
寛厚吏不苛刻之所致也巴蜀廣漢本南夷秦并以為¶
<pb:KR2a0007_WYG_028-92b>¶
郡土地肥美有江水沃野山林竹木疏食果實之饒(師/古)¶
(曰疏/菜也)南賈滇僰滇僰僮(師古曰言滇僰之地多出僮𨽻/也滇音顛僰音蒲北反○宋祁)¶
(曰正文滇僰/二字當删)西近卭莋莋馬旄牛(師古曰言卭莋之地/出馬及旄牛莋音才)¶
(各反○宋祁曰正文/莋莋當刪一莋字)民食稻魚亡凶年憂俗不愁苦(而/)¶
輕易淫泆柔弱褊阸(師古曰言其材質/不彊而心忿陿)景武閒文翁為¶
蜀守敎民讀書法令未能篤信道徳反以好文刺譏貴¶
慕權埶及司馬相如游宦京師諸侯以文辭顯於世鄉¶
黨慕循其迹後有王襃嚴遵揚雄之徒(師古曰遵/即嚴君平)文章¶
<pb:KR2a0007_WYG_028-93a>¶
冠天下繇文翁倡其敎相如為之師(師古曰繇讀與由/同倡始也音充向)¶
(反/)故孔子曰有教亡類(師古曰論語載孔子之言言/人之性術在所教耳無種類)武¶
都地雜氐羌及犍為牂柯越巂皆西南外夷武帝初開¶
置民俗略與巴蜀同而武都近天水俗頗似焉故秦地¶
天下三分之一而人衆不過什三然量其富居什六秦¶
豳吳札觀樂為之歌秦(師古曰札吳王夀夢子也來聘/魯而請觀周樂事見左氏傳襄)¶
(二十/九年)曰此之謂夏聲(師古曰/夏中國)夫能夏則大大之至也其¶
周舊乎自井十度至栁三度謂之鶉首之次秦之分也¶
<pb:KR2a0007_WYG_028-93b>¶
魏地觜觿參之分野也(師古曰觽/音弋隨反)其界自髙陵以東盡¶
河東河内南有陳留及汝南之召陵㶏彊新汲西華長¶
平(師古曰召讀曰邵㶏/音於靳反又音殷)潁川之舞陽郾許傿陵(師古曰/郾音一)¶
(扇反傿/音偃)河南之開封中牟陽武酸棗卷(師古曰卷/音去權反)皆魏¶
分也河内本殷之舊都周既滅殷分其畿内為三國詩¶
風邶庸衞國是也(師古曰自紂城而北謂之邶南謂之/庸東謂之衞邶音歩内反字或作鄁)¶
(庸字或/作鄘)鄁㠯封紂子武庚庸管叔尹之衞蔡叔尹之以¶
監殷民謂之三監(師古曰武庚即禄父也尹主/也管叔蔡叔皆武王之弟)故書序¶
<pb:KR2a0007_WYG_028-94a>¶
曰武王崩三監畔(師古曰周書/大誥之序)周公誅之盡以其地封¶
弟康叔號曰孟侯以夾輔周室(師古曰康叔亦武王弟/也孟長也言為諸侯之)¶
(長/)遷邶庸之民于雒邑故邶庸衞三國之詩相與同風¶
邶詩曰在浚之下(師古曰凱風之詩/也浚衞邑也音峻)庸曰在浚之郊(師/古)¶
(曰干旄/之詩)邶又曰亦流于淇(師古曰泉/水之詩)河水洋洋(師古曰/今邶詩)¶
(無此/句)庸曰送我淇上(師古曰桑中之詩/淇上淇水之上)在彼中河(師古/曰柏)¶
(舟之詩也中/河河中也)衛曰瞻彼淇奥(師古曰淇奥之詩也/奥水隈也音於六反)河水¶
洋洋(師古曰碩人之詩也洋/洋盛大也音羊又音翔)故吳公子札聘魯觀周樂¶
<pb:KR2a0007_WYG_028-94b>¶
聞邶庸衛之歌曰美哉淵乎吾聞康叔之徳如是是其¶
衞風乎至十六世懿公亡道為狄所滅齊桓公帥諸侯¶
伐狄而更封衛於河南曹楚丘是為文公(師古曰曹及/楚丘二邑名)¶
而河内殷虚更屬于晉(師古曰殷虚汲郡朝/歌縣也虚讀曰墟)康叔之風¶
既歇而紂之化猶存故俗剛彊多豪桀侵奪薄恩禮好¶
生分(師古曰生分謂父母/在而昆弟不同財産)河東土地平易有鹽鐵之饒¶
本唐堯所居詩風唐魏之國也周武王子唐叔在母未¶
生(師古曰謂/懷孕時)武王夢帝謂己(師古曰/帝天也)曰余名而子曰虞¶
<pb:KR2a0007_WYG_028-95a>¶
將與之唐屬之參(師古曰屬音之欲/反參音所林反)及生名之曰虞至¶
成王滅唐而封叔虞唐有晉水及叔虞子爕為晉侯云¶
故參為晉星其民有先王遺教君予深思小人儉陋故¶
唐詩蟋蟀山樞葛生之篇曰今我不樂日月其邁(師古/曰蟋)¶
(蟀之詩也邁行也言日月行往/将老而死也蟋音悉蟀音率)宛其死矣它人是婾(師/古)¶
(曰山有樞之詩也媮樂也言已儉吝死亡之/後當為它人所樂也媮音踰又音偸樞音甌)百歲之後¶
歸于其居(師古曰葛生之詩也居謂墳墓也/言死當歸于墳墓不能復為樂也)皆思奢儉¶
之中念死生之慮(師古曰中/音竹仲反)吳札聞唐之歌曰思深哉¶
<pb:KR2a0007_WYG_028-95b>¶
其有陶唐氏之遺民乎魏國亦姬姓也在晉之南河曲¶
故其詩曰彼汾一曲(師古曰汾沮洳之詩沮/音子豫反洳音人豫反)寘諸河之¶
側(師古曰伐檀之詩/寘置也音之豉反)自唐叔十六世至獻公滅魏以封¶
大夫畢萬(師古曰畢萬畢公/髙之後魏犨祖父)滅耿以封大夫趙夙(師古/曰趙)¶
(夙趙衰/之兄)及大夫韓武子食采於韓原(師古曰韓武子韓/厥之曾祖也本與)¶
(周同姓食采於韓更為韓氏此説/依史記而與釋春秋傳者不同)晉於是始大至于文¶
公伯諸侯尊周室(師古曰伯/讀曰霸)始有河内之土(師古曰左/氏傳所謂)¶
(始啓南/陽者)吳札聞魏之歌曰美哉渢渢乎(師古曰渢渢浮/貌也言其中庸)¶
<pb:KR2a0007_WYG_028-96a>¶
(可與為善可與/為惡也渢音馮)以徳輔此則明主也文公後十六世為¶
韓魏趙所滅三家皆自立為諸侯是為三晉趙與秦同¶
祖韓魏皆姬姓也自畢萬後十世稱侯至孫稱王徙都¶
大梁故魏一號為梁七世為秦所滅¶
周地柳七星張之分壄也今之河南雒陽穀城平陰偃¶
師鞏緱氏是其分也昔周公營雒邑以為在于土中諸¶
侯蕃屏四方(師古曰言雒陽四靣/皆有諸侯為蕃屏)故立京師至幽王淫¶
襃姒以滅宗周子平王東居雒邑其後五伯更帥諸侯¶
<pb:KR2a0007_WYG_028-96b>¶
以尊王室(師古曰伯讀曰霸觧在刑/法志更互也音工衡反)故周於三代最為¶
長久八百餘年至於赧王乃為秦所兼初雒邑與宗周¶
通封畿(韋昭曰通在二封之地共千里也師古曰宗周/鎬京也方八百里八八六十四為方百里者六)¶
(十四也雒邑成周也方六百里六六三十六為方百里/者三十六二都得百里者百方千里也故詩云邦畿千)¶
(里/)東西長而南北短短長相覆為千里至襄王以河内¶
賜晉文公又為諸侯所侵故其分墜小(師古曰墜/古地字)周人¶
之失巧偽趨利貴財賤義髙富下貧憙為商賈不好仕¶
宦(師古曰憙/音許吏反)自柳三度至張十二度謂之鶉火之次周¶
<pb:KR2a0007_WYG_028-97a>¶
之分也¶
韓地角亢氐之分野也韓分晉得南陽郡及潁川之父¶
城定陵襄城潁陽潁陰長社陽翟郟(師古曰郟音工治/反即今郟城縣是)¶
(也/)東接汝南西接𢎞農得新安宜陽皆韓分也及詩風¶
陳鄭之國與韓同星分焉鄭國今河南之新鄭本髙辛¶
氏火正祝融之虚也(師古曰虚讀曰/墟後皆類此)及成臯滎陽潁川¶
之崇髙陽城皆鄭分也本周宣王弟友為周司徒食采¶
於宗周畿内是為鄭(師古曰即今/之華隂鄭縣)鄭桓公問於史伯曰¶
<pb:KR2a0007_WYG_028-97b>¶
王室多故何所可以逃死史伯曰四方之國非王母弟¶
甥舅則夷狄不可入也其濟洛河潁之間乎(師舌曰濟/音子禮反)¶
子男之國虢會為大(師古曰會讀曰鄶字或作檜檜國/在豫州外方之北滎嶓之南溱洧)¶
(之間妘/姓之國)恃埶與險崈侈貪冒(師古曰冒蒙/也蔽於義理)君若寄帑與¶
賄周亂而敝必將背君(師古曰帑讀與/孥同謂妻子也)君以成周之衆¶
奉辭伐罪亡不克矣公曰南方不可乎對曰夫楚重黎¶
之後也黎為髙辛氏火正昭顯天地以生柔嘉之材姜¶
嬴荆芊實與諸姬代相干也(師古曰代遞/也干犯也)姜伯夷之後¶
<pb:KR2a0007_WYG_028-98a>¶
也嬴伯益之後也伯夷能禮於神以佐堯伯益能儀百¶
物以佐舜(師古曰儀與/宜同宜安也)其後皆不失祠而未有興者周¶
衰將起不可偪也桓公從其言乃東寄帑與賄虢會受¶
之後三年幽王敗桓公死其子武公與平王東遷卒定¶
虢㑹之地右雒左泲食溱洧焉(師古曰溱洧二水/也溱音臻洧音鮪)土陿¶
而險山居谷汲男女亟聚㑹(師古曰亟屢/也音丘吏反)故其俗淫鄭¶
詩曰出其東門有女如雲(師古曰出其東門之詩東門/鄭之東門也如雲言其衆多)¶
(而往來/不定)又曰溱與洧方灌灌兮士與女方秉菅兮恂盱¶
<pb:KR2a0007_WYG_028-98b>¶
且樂惟士與女伊其相謔(師古曰溱洧之詩也灌灌水/流盛也菅蘭也恂信也盱大)¶
(也伊惟也謔戲言也謂仲春之月二水流盛而士與女/執芳草於其間以相贈遺信大樂矣惟以戲謔也灌音)¶
(胡貫反/菅音姦)此其風也吳札聞鄭之歌曰美哉其細已甚民¶
弗堪也是其先亡乎(臣瓚曰謂音聲細/弱也此衰弱之徴)自武公後二十¶
三世為韓所滅陳國今淮陽之地陳本太昊之虚周武¶
王封舜後媯滿於陳是為胡公妻以元女大姬婦人尊¶
貴好祭祀用史巫故其俗巫鬼陳詩曰坎其擊鼓宛丘¶
之下亡冬亡夏值其鷺羽(師古曰宛丘之詩也坎坎擊/鼓聲四方髙中央下曰宛丘)¶
<pb:KR2a0007_WYG_028-99a>¶
(值立也鷺鳥之羽以為翻立之而/舞以事神也無冬無夏言其恒也)又曰東門之枌宛丘¶
之栩子仲之子婆娑其下(師古曰東門之枌之詩也東/門陳國之東門也枌白榆也)¶
(栩杼也子仲陳大夫之氏也婆娑舞貌也亦言於枌栩/之下歌舞以娛神也枌音扶云反栩音許羽反杼音神)¶
(汝/反)此其風也吳札聞陳之歌曰國亡主其能久乎(師古/曰言)¶
(政由婦人不/以君為主也)自胡公後二十三世為楚所滅陳雖屬楚¶
於天文自若其故(○宋祁曰世字下/淳化本有亦字)潁川南陽本夏禹¶
之國夏人上忠其敝鄙朴韓自武子後七世稱侯六世¶
稱王五世而為秦所滅秦既滅韓徙天下不軌之民於¶
<pb:KR2a0007_WYG_028-99b>¶
南陽(師古曰不軌/不循法度者)故其俗夸奢上氣力好商賈漁獵臧¶
匿難制御也宛西通武關東受江淮一都之㑹也宣帝¶
時鄭𢎞召信臣為南陽太守(師古曰召/讀曰邵)治皆見紀信臣¶
勸民農桑去末歸本郡以殷富潁川韓都士有申子韓¶
非刻害餘烈(師古曰申子申/不害也烈業也)髙仕宦好文法民以貪遴¶
爭訟生分為失(師古曰遴/與吝同)韓延夀為太守先之以敬讓¶
黄霸繼之教化大行獄或八年亡重罪囚南陽好商賈¶
召父富以本業(師古曰召父謂召信臣/也勸其務農以致富)潁川好爭訟分¶
<pb:KR2a0007_WYG_028-100a>¶
異黄韓化以篤厚君子之徳風也小人之徳草也信矣¶
(師古曰論語載孔子之言也曰君子之徳風/小人之徳草也草上之風必偃言從教而化)自東井六¶
度至亢六度謂之夀星之次鄭之分野與韓同分¶
趙地昴畢之分壄趙分晉得趙國北有信都真定常山¶
中山又得涿郡之髙陽鄚州鄉(師古曰/鄭音莫)東有廣平鉅鹿¶
清河河間又得勃海郡之東平舒中邑文安束州成平¶
章武河以北也南至浮水繁陽内黄斥丘西有太原定¶
襄雲中五原上黨上黨本韓之别郡也逺韓近趙後卒¶
<pb:KR2a0007_WYG_028-100b>¶
降趙皆趙分也自趙夙後九世稱侯四世敬侯徙都邯¶
鄲至曾孫武靈王稱王五世為秦所滅趙中山地薄人¶
衆猶有沙丘紂淫亂餘民(晉灼曰言地薄人衆猶復有/沙丘紂淫地餘民通係之於)¶
(淫風而言之也不説沙丘在中山也○/宋祁曰正文中山地下别本又一地字)丈夫相聚游戲¶
悲歌忼慨起則椎剽掘冡(師古曰椎殺人而剽劫之也/椎音直追反其字從木剽音)¶
(頻妙反掘/冡發冡也)作姦巧多弄物為倡優女子彈弦跕躧游媚¶
富貴徧諸侯之後宫(如淳曰跕音蹀足之蹀躧音屣臣/瓚曰躡跟為跕拄指為躧師古曰)¶
(跕音它頰反躧字與屣同屣謂小/履之無跟者也跕謂輕躡之也)邯鄲北通燕涿南有¶
<pb:KR2a0007_WYG_028-101a>¶
鄭衛漳河之間一都㑹也其土廣俗雜大率精急髙氣¶
埶輕為姦太原上黨又多晉公族子孫以詐力相傾矜¶
夸功名報仇過直(師古曰直亦當也○宋/祁曰一本傾下有務字)嫁取送死奢¶
靡(師古曰取讀曰/娶其下並同)漢興號為難治常擇嚴猛之將或任¶
殺伐為威父兄被誅子弟怨憤至告訐刺史二千石(師/古)¶
(曰訐面相斥罪也音居列反又音居/謁反○宋祁曰註相字邵本作猶)或報殺其親屬鍾¶
代石北迫近胡寇(師古曰鍾所在未聞石/山險之限在上曲陽)民俗懻忮(臣/瓚)¶
(曰懻音冀今北土名彊直為懻中/師古曰懻堅也忮恨也音章豉反)好氣為姦不事農商¶
<pb:KR2a0007_WYG_028-101b>¶
自全晉時已患其剽悍(師古曰剽急也輕也悍勇也剽/音頻妙反又音匹妙反悍音胡)¶
(旦/反)而武靈王又益厲之故冀州之部盜賊常為它州劇¶
定襄雲中五原本戎狄地頗有趙齊衞楚之徙(師古曰/言四國)¶
(之人被遷/徙來居之)其民鄙朴少禮文好射獵鴈門亦同俗於天¶
文别屬燕¶
燕地尾箕分壄也武王定殷封召公於燕其後三十六¶
世與六國俱稱王東有漁陽右北平遼西遼東西有上¶
谷代郡鴈門南得涿郡之易容城范陽北新成故安涿¶
<pb:KR2a0007_WYG_028-102a>¶
縣良鄉新昌及勃海之安次皆燕分也樂浪元菟亦宜¶
屬焉燕稱王十世秦欲滅六國燕王太子丹遣勇士荆¶
軻西刺秦王不成而誅秦遂舉兵滅燕薊南通齊趙勃¶
碣之間一都會也(師古曰薊縣燕之所都也勃勃海也/碣碣石也此石著海旁揭揭然特立)¶
(之貌/也)初太子丹賔飬勇士不愛後宫美女民化以為俗¶
至今猶然賔客相過以婦侍宿嫁取之夕男女無别反¶
以為榮後稍頗止然終未改其俗愚悍少慮輕薄無威¶
亦有所長敢於急人(如淳曰赴人之/急果於赴難也)燕丹遺風也上谷¶
<pb:KR2a0007_WYG_028-102b>¶
至遼東地廣民希數被胡寇俗與趙代相類有漁鹽棗¶
栗之饒北隙烏丸夫餘(如淳曰有怨隙也或曰隙際也/師古曰訓際是也烏丸本東胡)¶
(也為冒頓所滅餘類保烏丸山因以為號/夫餘在長城之北去元菟千里夫讀曰扶)東賈真番之¶
利元莬樂浪武帝時置皆朝鮮濊貉句驪蠻夷(師古曰/濊音穢)¶
(字或作薉/其音同)殷道衰箕子去之朝鮮(師古曰史記云武王/伐紂封箕子扵朝鮮)¶
(與此/不同)教其民以禮義田蠶織作樂浪朝鮮民犯禁八條¶
(師古曰八/條不具見)相殺以當時償殺相傷以穀償相盜者男沒¶
入為其家奴女子為婢欲自償者人五十萬雖免為民¶
<pb:KR2a0007_WYG_028-103a>¶
俗猶羞之嫁取無所讎(師古曰讎匹也/一曰讎讀曰售)是以其民終不¶
相盜無門戸之閉婦人貞信不淫辟(師古曰辟/讀曰僻)其(田/)民¶
飲食以籩豆(師古曰以竹曰籩以木曰豆/若今之檠也檠音其敬反)都邑頗放效¶
吏及内郡賈人往往以杯器食(師古曰都邑之人頗用/杯器者效吏及賈人也)¶
(放音甫/往反)郡初取吏於遼東吏見民無閉臧及賈人往者¶
夜則為盜俗稍益薄今於犯禁寖多至六十餘條可貴¶
哉仁賢之化也然東夷天性柔順異於三方之外(師古/曰三)¶
(方謂南/西北也)故孔子悼道不行設浮於海欲居九夷有以也¶
<pb:KR2a0007_WYG_028-103b>¶
(師古曰論語稱孔子曰道不行乗桴浮於海從我者其/由也歟言欲乗桴筏而適東夷以其國有仁賢之化可)¶
(以行道也桴/音孚筏音伐)夫樂浪海中有倭人分為百餘國以歲時¶
來獻見云(如淳曰如墨委面在帯方東南萬里臣瓚曰/倭是國名不謂用墨故謂之委也師古曰如)¶
(淳云如墨委面盖音委字耳此音非也倭音一戈反今/猶冇倭國魏略云倭在帯方東南大海中依山島為國)¶
(度海千里復有國皆倭種/○劉敞曰夫字宜屬上句)自危四度至斗六度謂之析¶
木之次燕之分也¶
齊地虚危之分壄也東有甾川東萊琅邪髙密膠東南¶
有泰山城陽北有千乗清河以南勃海之髙樂髙城重¶
<pb:KR2a0007_WYG_028-104a>¶
合陽信西有濟南平原皆齊分也(○宋祁曰分也/一夲作分地)少昊¶
之世有爽鳩氏虞夏時有季崱(師古曰崱/音仕力反)湯時有逢公¶
柏陵殷末有薄姑氏皆為諸侯國此地至周成王時薄¶
姑氏與四國共作亂成王滅之以封師尚父是為太公¶
(師古曰武王封太公於齊初未/得爽鳩之地成王以益之也)詩風齊國是也臨甾名¶
營丘故齊詩曰子之營兮遭我虖嶩之間兮(師古曰齊/國風營詩)¶
(之辭也毛詩作還齊詩作營之往也嶩山名也字或作/峱亦作巙音皆乃髙反言往適營丘而相逢於嶩山也)¶
又曰竢我於著乎而(師古曰齊國風著詩之辭也著地/名即濟南郡著縣也乎而語助也)¶
<pb:KR2a0007_WYG_028-104b>¶
(一曰門屏之間/曰著音直庶反)此亦其舒緩之體也吳札聞齊之歌曰¶
泱泱乎大風也哉(師古曰泱泱𢎞大/之意也音烏郎反)其太公乎國未可¶
量也古有分土亡分民(師古曰有分土者謂立封疆也/無分民者謂通往來不常厥居)¶
(也/)太公以齊地負海舄鹵少五穀而人民寡(師古曰舄/鹵觧在食)¶
(貨/志)廼勸以女工之業通魚鹽之利而人物輻湊後十四¶
世桓公用管仲設輕重以富國(師古曰解/在食貨志)合諸侯成伯¶
功(師古曰伯/讀曰霸)身在陪臣而取三歸(師古曰三歸/三姓之女)故其俗¶
彌侈織作冰紈綺繡純麗之物(如淳曰紈白熟也純緣/也謂絛組之屬也麗好)¶
<pb:KR2a0007_WYG_028-105a>¶
(也臣瓚曰冰紈紈細宻堅如冰者也純麗溫純美麗之/物也師古曰如説非也冰謂布帛之細其色鮮絜如冰)¶
(者也紈素也綺文繒也即今之所謂細綾/也純精好也麗華靡也紈音丸純音淳)號為冠帶衣¶
履天下(師古曰言天下之人/冠帯衣履皆仰齊地)初太公治齊脩道術尊賢¶
智賞有功故至今其土多好經術矜功名舒緩闊達而¶
足智其失夸奢朋黨言與行繆虚詐不情(師古曰不/可得其情)急¶
之則離散緩之則放縱始桓公兄襄公淫亂姑姊妹不¶
嫁於是令國中民家長女不得嫁名曰巫兒為家主祠¶
嫁者不利其家民至今以為俗痛乎道民之道可不慎¶
<pb:KR2a0007_WYG_028-105b>¶
哉(師古曰上道讀曰導/○宋祁曰慎疑作憤)昔太公始封周公問何以治齊¶
太公曰舉賢而上功周公曰後世必有簒殺之臣其後¶
二十九世為彊臣田和所滅而和自立為齊侯初和之¶
先陳公子完有罪來奔齊(師古曰公子完陳厲公之子/也左氏傳魯荘二十二年陳)¶
(人殺其太子禦寇公子完與/顓孫奔齊盖禦寇之黨也)齊桓公以為大夫更稱田¶
氏九世至和而簒齊至孫威王稱王五世為秦所滅臨¶
甾海岱之間一都會也其中具五民云(服䖍曰士農商/工賈也如淳曰)¶
(逰子樂其俗不復歸故有五/方之民也師古曰如説是)¶
<pb:KR2a0007_WYG_028-106a>¶
魯地奎婁之分壄也東至東海南有泗水至淮得臨淮¶
之下相雎陵僮取慮皆魯分也(師古曰取音趨/又音秋慮音閭)周興以¶
少昊之虚曲阜封周公子伯禽為魯侯(師古曰少昊/金天氏之帝)以¶
為周公主(師古曰主周/公之祭祀)其民有聖人之教化故孔子曰¶
齊一變至於魯魯一變至於道言近正也(師古曰魯庶/幾至道齊人)¶
(不如/魯也)瀕洙泗之水(師古曰言所居皆邊於/二水也瀕音頻又音賔)其民渉度幼¶
者扶老而代其任(師古曰任/負戴也)俗既益薄長老不自安與¶
幼少相讓故曰魯道衰洙泗之間齗齗如也(師古曰齗/齗分辨之)¶
<pb:KR2a0007_WYG_028-106b>¶
(意也音/牛斤反)孔子閔王道将廢廼脩六經以述唐虞三代之¶
道弟子受業而通者七十有七人是以其民好學上禮¶
義重廉恥周公始封太公問何以治魯周公曰尊尊而¶
親親太公曰後世寖弱矣(師古曰言/漸㣲弱也)故魯自文公以後¶
禄去公室政在大夫季氏逐昭公陵夷㣲弱三十四世¶
而為楚所滅然本大國故自為分壄今去聖乆逺周公¶
遺化銷㣲孔氏庠序衰壞地陿民衆頗有桑麻之業亡¶
林澤之饒俗儉嗇愛財趨商賈好訾毁多巧偽(師古曰/以言相)¶
<pb:KR2a0007_WYG_028-107a>¶
(毁曰訾訾/音子爾反)喪祭之禮文備實寡然其好學猶愈於它俗¶
(師古曰/愈勝也)漢興以來魯東海多至卿相東平湏昌夀張皆¶
在濟東屬魯非宋地也當考(師古曰當考者言當/更考覈之其事未審)¶
宋地房心之分壄也今之沛梁楚山陽濟隂東平及東¶
郡之湏昌夀張皆宋分也周封㣲子於宋今之雎陽是¶
也本陶唐氏火正閼伯之虚也濟隂定陶詩風曹國也¶
武王封弟叔振鐸於曹其後稍大得山陽陳留二十餘¶
世為宋所滅昔堯作游成陽(如淳曰作起也成陽在定/陶今有堯冢靈臺師古曰)¶
<pb:KR2a0007_WYG_028-107b>¶
(作游者言為宫/室遊止之處也)舜漁靁澤(師古曰漁捕魚/也靁古雷字)湯止于亳故¶
其民猶有先王遺風重厚多君子好稼穡惡衣食以致¶
畜藏(師古曰畜/讀曰蓄)宋自㣲子二十餘世至景公滅曹滅曹¶
後五世亦為齊楚魏所滅參分其地魏得其梁陳留齊¶
得其濟陰東平楚得其沛故今之楚彭城本宋也春秋¶
經曰圍宋彭城宋雖滅本大國故自為分野沛楚之失¶
急疾顓已地薄民貧(師古曰顓與専同急疾/顓已言性褊狹而自用)而山陽好¶
為姦盜¶
<pb:KR2a0007_WYG_028-108a>¶
衞地營室東壁之分壄也今之東郡及魏郡黎陽河内¶
之野王朝歌皆衞分也衞本國既為狄所滅(師古曰衞/懿公為狄)¶
(人所滅事在春/秋閔公二年)文公徙楚丘三十餘年子成公徙於帝¶
丘故春秋經曰衛&KR1971;于帝丘(師古曰&KR1971;/古遷字)今之濮陽是也¶
本顓頊之虚故謂之帝丘夏后之世昆吾氏居之成公¶
後十餘世為韓魏所侵盡亡其旁邑獨有濮陽後秦滅¶
濮陽置東郡徙之於野王始皇既并天下猶獨置衞君¶
二世時乃廢為庶人凡四十世九百年最後絶故獨為¶
<pb:KR2a0007_WYG_028-108b>¶
分野衞地有桑間濮上之阻(師古曰阻者言其隐/阸得肆淫僻之情也)男女¶
亦亟聚㑹聲色生焉(師古曰亟屢/也音丘吏反)故俗稱鄭衞之音周¶
末有子路夏育民人慕之(師古曰子路孔子弟子仲由/也性好勇夏育亦古之壯士)¶
(皆衞/人)故其俗剛武上氣力漢興二千石治者亦以殺戮¶
為威宣帝時韓延夀為東郡太守承聖恩崇禮義尊諫¶
爭至今東郡號善為吏延夀之化也其失頗奢靡嫁取¶
送死過度而野王好氣任俠有濮上風¶
楚地翼軫之分壄也今之南郡江夏零陵桂陽武陵長¶
<pb:KR2a0007_WYG_028-109a>¶
沙及漢中汝南郡盡楚分也周成王時封文武先師鬻¶
熊之曾孫熊繹於荆蠻為楚子居丹陽後十餘世至熊¶
達是為武王濅以彊大(師古曰/濅漸也)後五世至嚴王總帥諸¶
侯觀兵周室并吞江漢之間内滅陳魯之國(○劉攽曰/嚴王未嘗)¶
(滅魯/也)後十餘世頃襄王東徙于陳楚有江漢川澤山林¶
之饒江南地廣或火耕水耨民食魚稻以漁獵山伐為¶
業(師古曰山伐謂/伐山取竹木)果蓏蠃蛤食物常足(師古曰蠃音來/戈反蛤音閤似)¶
(蜯而/圓)故啙窳媮生而亡積聚(應劭曰啙弱也言風俗朝/夕取給媮生而已無長久)¶
<pb:KR2a0007_WYG_028-109b>¶
(之慮也如淳曰啙或作鮆音紫窳音庾晉灼曰啙病也/窳惰也師古曰諸家之説非也啙短也窳弱也言短力)¶
(弱材不能勤作故朝夕取/給而無儲偫也如音是也)飲食還給不憂凍餓(師古曰/還及也)¶
(言常相及/而給足也)亦亡千金之家信巫鬼重淫祀而漢中淫失¶
枝柱與巴蜀同俗(師古曰失讀曰泆柱音竹甫反/枝柱言意相節卻不順從也)汝南¶
之别皆急疾有氣埶江陵故郢都西通巫巴東有雲夢¶
之饒亦一都會也¶
吳地斗分壄也今之會稽九江丹陽豫章廬江廣陵六¶
安臨淮郡盡吳分也殷道既衰周太王亶父興&KR1122;梁之¶
<pb:KR2a0007_WYG_028-110a>¶
地長子太伯次曰仲雍少曰公季公季有聖子昌太王¶
欲傳國焉太伯仲雍辭行采藥遂奔荆蠻公季嗣位至¶
昌為西伯受命而王故孔子美而稱曰太伯可謂至悳¶
也已矣三以天下讓民無得而稱焉謂虞仲夷逸隐居¶
放言身中清廢中權(師古曰皆論語載孔子之言也虞/仲即仲雍也夷逸言竄扵蠻夷而)¶
(遁逸也隐居而不言故其/身清潔所廢中扵權道)太伯初奔荆蠻荆蠻歸之號¶
曰句吳(師古曰句音鉤夷俗語之/發聲也亦猶越為於越也)太伯卒仲雍立至曾¶
孫周章而武王克殷因而封之又封周章弟中於河北¶
<pb:KR2a0007_WYG_028-110b>¶
是為北吳(師古曰中/讀曰仲)後世謂之虞十二世為晉所滅後¶
二世而荆蠻之呉子壽夢盛大稱王其少子則季札有¶
賢材兄弟欲傳國札讓而不受自太伯夀夢稱王六世¶
闔廬舉伍子胥孫武為將戰勝攻取興伯名於諸侯(師/古)¶
(曰伯讀/曰霸)至于夫差誅子胥用宰嚭(師古曰嚭/音披美反)為粤王句¶
踐所滅呉粤之君皆好勇故其民至今好用劒輕死易¶
發粤既并呉後六世為楚所滅後秦又擊楚徙夀春至¶
子為秦所滅夀春合肥受南北湖皮革鮑木之輸(師古/曰皮)¶
<pb:KR2a0007_WYG_028-111a>¶
(革犀兕之屬也鮑鮑魚/也木楓柟豫章之屬)亦一都會也始楚賢臣屈原被¶
讒放流作離騷諸賦以自傷悼(師古曰諸賦謂九/歌天問九章之屬)後有¶
宋玉唐勒之屬慕而述之皆以顯名漢興髙祖王兄子¶
濞於呉招致天下之娱游子弟枚乗鄒陽嚴夫子之徒¶
興於文景之際而淮南王安亦都夀春招賔客著書而¶
吳有嚴助朱買臣貴顯漢朝文辭並發故世傳楚辭其¶
失巧而少信初淮南王異國中民家有女者(晉灼曰有/女者見優)¶
(異/)以待游士而妻之故至今多女而少男(如淳曰得女/寵或去男也)¶
<pb:KR2a0007_WYG_028-111b>¶
(臣瓉曰周官職方云揚州之民二男而五女此風氣非/由淮南王安能使多女也師古曰二説皆非也志亦言)¶
(土地風氣既足女矣因淮南之化又更聚焉○劉敞曰/班氏作史雜采異説亦安能無失瓉舉揚州之説是矣)¶
本呉粤與楚接比數相并兼(師古曰比近/也音頻寐反)故民俗略同¶
呉東有海鹽章山之銅三江五湖之利亦江東之一都¶
會也豫章出黄金然菫菫物之所有取之不足以更費¶
(應劭曰菫菫少也更償也言金少耳取不足用顧費用/也師古曰應説非也此言所出之金既以少矣自外諸)¶
(物盖亦不多故總言取之不足/償功直也菫讀曰僅更音庚)江南卑濕丈夫多夭會¶
稽海外有東鯷人(孟康曰音題晉灼曰音/鞮師古曰孟音是也)分為二十餘¶
<pb:KR2a0007_WYG_028-112a>¶
國以歲時來獻見云¶
粵地牽牛婺女之分壄也今之蒼梧鬱林合浦交阯九¶
真南海日南皆粵分也其君禹後帝少康之庶子云封¶
於㑹稽(臣瓚曰自交趾至㑹稽七八千里百粤雜處各/有種姓不得盡云少康之後也按世本越為芊)¶
(姓與楚同祖故國語曰芊姓夔越然則越非禹後明矣/又芊姓之越亦句踐之後不謂南越也師古曰越之為)¶
(號其來尚矣少康封庶子以主禹祠君於越地耳故此/志云其君禹後豈謂百越之人皆禹苖裔瓚説非也○)¶
(劉敞曰瓉所云越非禹後亦謂百越之君耳豈指七八/千里内之民乎班氏所舉但是㑹稽一越爾瓉以一越)¶
(證之亦未為失而顔/遂曲排之非通論也)文身斷髮以避蛟龍之害(應劭曰/常在水)¶
<pb:KR2a0007_WYG_028-112b>¶
(中故斷其髪文其身以/象龍子故不見傷害也)後二十世至句踐稱王與吳王¶
闔廬戰敗之雋李(師古曰雋音醉字/本作檇其旁從木)夫差立句踐乗勝¶
復伐吳吳大敗之棲會稽(師古曰㑹稽山名登山而/處以避兵難言若鳥之棲)臣¶
服請平後用范蠡大夫種計遂伐滅吳兼并其地度淮¶
與齊晉諸侯會致貢於周周元王使使賜命為伯諸侯¶
畢賀後五世為楚所滅子孫分散君服於楚(師古曰事/楚為君而)¶
(服從/之)後十世至閩君揺佐諸侯平秦漢興復立揺為越¶
王是時秦南海尉趙佗亦自王傳國至武帝時盡滅以¶
<pb:KR2a0007_WYG_028-113a>¶
為郡云處近海多犀象毒冒珠璣銀銅果布之湊(韋昭/曰果)¶
(謂龍眼離支之屬布葛布也師古曰毒音代冐音莫内/反璣謂珠之不圓者也音祁又音機布謂諸雜細布皆)¶
(是/也)中國往商賈者多取富焉番禺其一都會也自合浦¶
徐聞南入海得大州東西南北方千里武帝元封元年¶
略以為儋耳珠厓郡民皆服布如單被穿中央為貫頭¶
(師古曰著時/從頭而貫之)男子耕農種禾稻紵麻女子桑蠶織績亡¶
馬與虎民有五畜(師古曰牛/羊豕雞犬)山多麈麖(師古曰麈似鹿/而大麖似鹿而)¶
(小塵音主/麖音京)兵則矛盾刀木弓弩竹矢或骨為鏃(師古曰/鏃矢鋒)¶
<pb:KR2a0007_WYG_028-113b>¶
(音子/木反)自初為郡縣吏卒中國人多侵陵之故率數歲壹¶
反元帝時遂罷棄之自日南障塞徐聞合浦船行可五¶
月有都元國又船行可四月有邑盧沒國又船行可二¶
十餘日有諶離國(師古曰諶/音士林反)步行可十餘日有夫甘都¶
盧國(師古曰都盧國人勁㨗善緣髙故張衡西京賦云/烏獲扛鼎都盧㝷橦又曰非都盧之輕趫孰能超)¶
(而究升也/夫音扶)自夫甘都盧國船行可二月餘有黄支國民¶
俗略與珠厓相類其州廣大户口多多異物自武帝以¶
來皆獻見有譯長屬黄門與應募者俱入海市明珠璧¶
<pb:KR2a0007_WYG_028-114a>¶
流離竒石異物齎黄金雜繒而往所至國皆稟食為耦¶
(師古曰稟給也耦嫓也給/其食而侣嫓之相隨行也)蠻夷賈船轉送致之亦利交¶
易剽殺人(師古曰剽劫/也音頻妙反)又苦逢風波溺死不者數年來¶
還大珠至圍二寸以下(○宋祁曰逢/越本作蓬)平帝元始中王莽¶
輔政欲燿威徳厚遺黄支王令遣使獻生犀牛自黄支¶
船行可八月到皮宗船行可二月到日南象林界云黄¶
支之南有已程不國漢之譯使自此還矣¶
　¶
<pb:KR2a0007_WYG_028-114b>¶
　¶
　¶
　¶
　¶
　¶
　¶
　¶
　前漢書卷二十八下¶
#+PROPERTY: JUAN 卷二十八下考證
<pb:KR2a0007_WYG_028-115a>¶
　前漢書卷二十八下考證¶
地理志下武都郡河池○池監本訛地從宋本改正¶
隴西郡氐道禹貢養水所出至武都為漢○(臣召南/)按¶
　養當作漾前文引禹貢嶓冡道漾即其証也¶
金城郡令居澗水出西北塞外○按水經注澗水作閏¶
　水¶
武威郡故匈奴休屠王地武帝太初四年開○(臣召南/)¶
　按孝武紀元狩二年秋匈奴昆邪王殺休屠王并殺¶
<pb:KR2a0007_WYG_028-115b>¶
　其衆來降置五屬國以處之以其地為武威酒泉郡¶
　豈遲至太初四年乎志與紀自相矛盾自應以紀為¶
　實¶
張掖郡故匈奴昆邪王地武帝太初元年開○(臣召南/)¶
　按孝武紀武威酒泉置于元狩二年至元鼎六年又¶
　分武威酒泉地置張掖敦煌俱不俟至太初年間也¶
　志於張掖酒泉並云太初元年開誤也酒泉與武威¶
　建郡同時張掖稍在其後如志所云武威之置反在¶
<pb:KR2a0007_WYG_028-116a>¶
　張掖之後矣¶
曰勒○各本俱作曰勒按匈奴傳當作日勒¶
敦煌郡武帝後元年分酒泉置○(臣召南/)按孝武紀敦¶
　煌與張掖並元鼎六年置又紀于太初元年書蝗從¶
　東方飛至敦煌則置郡久矣¶
安定郡涇陽禹貢涇水所出○涇水訛巠水今改正¶
五原郡南興○(臣召南/)按水經注於雲中北輿縣曰五¶
　原有南輿故此加北据此則縣名南輿不名南興也¶
<pb:KR2a0007_WYG_028-116b>¶
　各本俱誤¶
代郡鹵城虖池河東至參合入虖池别○(臣召南/)按參¶
　合當是參戸之訛參戸勃海郡屬縣也故下文曰過¶
　郡九若其東至參合入虖池别同在一郡安得云過¶
　九郡乎且參合故城在北塞之外限隔重山既北至¶
　參合安能復南注勃海也又按虖池别見河間國弓¶
　髙下云虖池别河首受虖池河東至平舒入海平舒¶
　之上脱東字東平舒勃海郡屬縣也但曰平舒便疑¶
<pb:KR2a0007_WYG_028-117a>¶
　向代郡之平舒矣¶
漁陽郡白檀洫水出北蠻夷○(臣召南/)按水經注引此¶
　文云濡水是古本作濡字也然師古注洫音呼鵙反¶
　則唐初本已作洫字¶
交趾郡茍屚○茍訛荀今改正此縣即後世所謂勾漏¶
　也¶
成陽國○按當作城陽國宋本誤也城陽劉章所封國¶
長沙國羅注出豫章艾縣界○艾監本訛芰今改正¶
<pb:KR2a0007_WYG_028-117b>¶
道三十二○(臣召南/)按百官公卿表邑有蠻夷曰道志¶
　中縣邑之以道名者得二十九南郡一夷道也零陵¶
　二營道泠道也廣漢三甸氐道剛氐道陰平道也蜀¶
　郡二嚴道湔氐道也犍為一僰道也越嶲一靈關道¶
　也武都五故道平樂道嘉陵道循成道下辯道也隴¶
　西四狄道氐道羌道予道也天水四戎邑道綿諸道¶
　略陽道豲道也安定一月氏道也北地三除道略畔¶
　道義渠道也上郡一雕陰道也長沙國一連道也尚¶
<pb:KR2a0007_WYG_028-118a>¶
　缺其三以後書郡國志証之則蜀都之汶江道綿虒¶
　道武都之武都道恰與三十二之數合此志於汶江¶
　綿虒武都三縣不言道殆亦闕文耳¶
民戸千二百二十三萬三千六十二口五千九百五十¶
　九萬四千九百七十八○(臣召南/)按帝王世紀曰民¶
　戸千三百二十三萬三千六百一十二口五千九百¶
　一十九萬四千九百七十八人皇甫謐所計戸口必¶
　本此志而數目參差似所見古本異也¶
<pb:KR2a0007_WYG_028-118b>¶
廼封為附庸邑之於秦今隴西秦亭秦谷是也○(臣召/)¶
　(南/)按此隴西非郡名言隴縣之西有秦亭秦谷即是¶
　其地隴縣屬天水郡後書郡國志曰隴有大坂名隴¶
　坁豲坻聚有秦亭注云秦之先起于此¶
魏地觜觽參之分野也其界自髙陵以東云云○顧炎¶
　武曰左傳子産曰遷實沈于大夏主參故參為晉星¶
　然其疆界亦當至河而止若志所列陳留以下郡縣¶
　並在河南於春秋自屬陳鄭二國角亢氐之分也不¶
<pb:KR2a0007_WYG_028-119a>¶
　當併入魏本都安邑至惠王始徙大梁乃据後來之¶
　疆土割以相附豈不謬哉¶
虢會為大注滎嶓之南○(臣召南/)按顔注引康成詩譜¶
　應作滎播宋本監本作滎嶓訛也别本作滎波依禹¶
　貢較是¶
自東井六度至亢六度謂之夀星之次鄭之分野與韓¶
　同分○(臣召南/)按夀星之次星曰角亢律歴志曰夀¶
　星初軫十二度中角十度終于氐四度安在其為自¶
<pb:KR2a0007_WYG_028-119b>¶
　東井六度至亢六度也夫自東井十度至栁三度為¶
　鶉首之次秦分野也栁七星張為鶉火之次周分野¶
　也翼軫為鶉尾之次楚分野也豈有自未至辰逺及¶
　四次以為一地之分星乎哉二句必係傳寫之誤¶
自危四度至斗六度謂之析木之次燕之分也○(臣召/)¶
　(南/)按析木之次星曰尾箕律歴志曰析木初尾十度¶
　中箕七度終于斗十一度此言一次之全度也燕地¶
　袛占尾箕不及南斗何縁自危四度至斗六度乎若¶
<pb:KR2a0007_WYG_028-120a>¶
　順數之幾乎週天矣若逆數之則自危而虚而女而¶
　牽牛而南斗正當元枵星紀二次又何以云析木也¶
　宋本監本俱誤¶
東平湏昌夀張皆在濟東屬魯云云○顧炎武曰於宋¶
　地下云今之沛梁楚山陽濟隂東平及東郡之湏昌¶
　夀張皆宋分也于魯地下又云非宋地也當考此並¶
　存異説以偹考當小注于下而誤連書者也¶
至嚴王總帥諸侯觀兵周室并吞江漢之間内滅陳魯¶
<pb:KR2a0007_WYG_028-120b>¶
　之國○(臣召南/)按楚之滅魯在頃襄王時去荘王時¶
　甚逺又荘王雖嘗入陳旋復其國至惠王始滅陳二¶
　事皆非荘王事也此為本文之誤¶
　¶
　¶
　¶
　¶
　前漢書卷二十八下考證¶

# -*- mode: mandoku-view; -*-
#+TITLE: 前漢書
#+DATE: 2015-08-24 22:19:39.398388
#+PROPERTY: ID KR2a0007
#+PROPERTY: BASEEDITION WYG    
#+PROPERTY: JUAN 卷八十七上
<pb:KR2a0007_WYG_087-1a>¶
欽定四庫全書¶
　前漢書卷八十七上¶
　　漢　　蘭　　臺　　　令　　史班　固撰¶
　　唐正議大夫行秘書少監琅邪縣開國子顔師古注¶
　揚雄傳上第五十七上¶
　　　(師古曰自長楊賦/以後分為下卷)¶
揚雄字子雲蜀郡成都人也其先出自有周伯僑者以¶
支庻初食采於晉之揚(師古曰采官也以/官受地謂之采地)因氏焉不知¶
<pb:KR2a0007_WYG_087-1b>¶
伯僑周何别也(師古曰别謂/分系緒也)揚在河汾之間(應劭曰左/傳霍揚韓)¶
(魏皆姬姓也揚/今河東揚縣)周衰而揚氏或稱侯號曰揚侯會晉六¶
卿爭權韓魏趙興而范中行知伯弊當是時偪揚侯(晉/灼)¶
(曰漢名臣奏載張衡説云晉大夫食采於楊為揚氏食/我有罪而揚氏滅無揚侯有楊侯則非六卿所偪也師)¶
(古曰晉説是也雄之自序譜諜盖為疎謬范中行不與/知伯同時滅何得言當是時偪揚侯乎偪古逼字○宋)¶
(祁曰注文食字/上疑有揚字)揚侯逃於楚巫山因家焉(師古曰巫山/今在荆州西)¶
(南/也)楚漢之興也揚氏遡江上處巴江州(李竒曰江州縣/名也巴郡所治)¶
(也師古曰遡謂逆/流而上也音素)而揚季官至廬江太守漢元鼎間避¶
<pb:KR2a0007_WYG_087-2a>¶
仇復遡江上處㟭山之陽曰郫(師古曰㟭山江水所出/也山南曰陽郫縣名也)¶
(㟭音旻/郫音疲)有田一㙻有宅一區(晉灼曰周禮上地夫一㙻/一百畝也○宋祁曰㙻當)¶
(作/㕓)世世以農桑為業自季至雄五世而傳一子故雄亡¶
它揚於蜀(師古曰蜀諸姓揚者皆/非雄族故言雄無它揚)雄少而好學不為章¶
句訓詁通而已(師古曰詁/謂指義也)博覽無所不見為人簡易佚¶
蕩(張晏曰佚音鐵蕩音讜晉灼曰佚蕩緩也○宋祁校/本云蕭該蕩亦作偒韋佚為替偒為黨晉音鐵儻)¶
口吃不能劇談(鄭氏曰劇甚也晉灼曰或作遽遽疾也/口吃不能疾言師古曰劇亦疾也無煩)¶
(作遽也○宋祁校/本云浙本無吃字)黙而好深湛之思(師古曰湛/讀曰沈)清靜亡¶
<pb:KR2a0007_WYG_087-2b>¶
為少耆欲(師古曰耆/讀曰嗜)不汲汲於富貴不戚戚於貧賤(師/古)¶
(曰汲汲欲速之義如井汲之為/也○宋祁曰注文也字當作耳)不修亷隅以徼名當世¶
(師古曰徼要也音工堯反徼/字或作激激𤼵也音工歴反)家産不過十金乏無儋石¶
之儲晏如也(師古曰儋石觧在蒯通傳韋昭曰儋音若/擔戴也説文曰丁甘反○宋祁曰乏字上)¶
(疑有/至字)自有大度非聖哲之書不好也非其意雖富貴不¶
事也顧嘗好辭賦(師古曰/顧反也)先是時(○宋祁校本云/南本無時字)蜀有¶
司馬相如作賦甚𢎞麗温雅雄心壯之每作賦常擬之¶
以為式(師古曰擬/謂比象也)又怪屈原文過相如至不容作離騷¶
<pb:KR2a0007_WYG_087-3a>¶
自投江而死悲其文讀之未嘗不流涕也以為君子得¶
時則大行不得時則龍蛇(應劭曰易曰龍蛇之蟄以存/身也師古曰大行安歩徐行)¶
遇不遇命也何必湛身哉(師古曰湛讀曰/沈謂投水而死)廼作書往往¶
摭離騷文而反之(師古曰摭拾取/也音之亦反)自㟭山投諸江流以¶
弔屈原名曰反離騷又旁離騷作重一篇名曰廣騷(師/古)¶
(曰旁依也音歩浪反其/下類此重音直用反)又旁惜誦以下至懷沙一卷名¶
曰畔牢愁(李竒曰畔離也牢聊也與君相離愁而無聊/也師古曰惜誦懐沙皆屈原所作九章中之)¶
(名也○宋祁曰蕭該按牢字旁著水晉/直作牢韋昭曰浶騷也鄭氏愁音曹)畔牢愁廣騷文¶
<pb:KR2a0007_WYG_087-3b>¶
多不載獨載反離騷(○宋祁曰獨/字疑可删)其辭曰有周氏之蟬¶
嫣兮或鼻祖於汾隅(應劭曰蟬嫣連也言與周氏親連/也劉徳曰鼻始也師古曰雄自言)¶
(系出周氏而食采於揚故云始祖於汾隅也嫣/音於連反○宋祁曰注文姚本作鼻有始也)靈宗初¶
諜伯僑兮流于末之揚侯(應劭曰諜譜也言從伯/僑以來可得而叙也)淑周¶
楚之豐烈兮超既離虖皇波(應劭曰淑善也言去汾隅/從巫山得周楚之美烈也)¶
(超速也晉灼曰離歴也皇大也師古曰言其先祖所居/經河及江也河江四瀆之水故云大波也虖古乎字其)¶
(下並/同)因江潭而&KR1081;記兮欽弔楚之湘纍(蘇林曰潭水邉/也鄧展曰&KR1081;往)¶
(也李竒曰諸不以罪死曰纍荀息仇牧皆是也屈原赴/湘死故曰湘纍也師古曰記書記也謂弔文也言因江)¶
<pb:KR2a0007_WYG_087-4a>¶
(水之邉而投書記以往弔也欽敬也潭音尋&KR1081;音于放/反纍音力追反○宋祁曰蕭該&KR1081;作□□音誑韋音同)¶
(潭音淫該案晉灼纍作累此言累世承楚之族/案字林纍文索也注文皆是也也字姚本刪)惟天軌¶
之不辟兮何純絜而離紛(師古曰天軌猶言天路辟開/也離遭也紛難也言天路不)¶
(開故使純善貞絜之人遭此難也易曰天地閉賢/人隐辟讀曰闢○宋祁曰注文天路下疑有也字)紛纍¶
以其淟涊兮暗纍以其繽紛(應劭曰淟涊穢濁也師古/曰繽紛交雜也淟音吐典)¶
(反涊音乃典反繽音匹人反○宋祁曰淟涊晉灼云俗/謂水漿不寒而温為淟涊字林曰淟涊垢濁也淟蕭該)¶
(音他/本反)漢十世之陽朔兮招揺紀于周正(晉灼曰十世數/高祖呂后至成)¶
(帝也成帝八年廼稱陽朔應劭曰招揺斗杓星也主/天時周正十一月也蘇林曰言已以此時弔屈原也)正¶
<pb:KR2a0007_WYG_087-4b>¶
皇天之清則兮度后土之方貞(應劭曰平正司法者莫/過於天飬物均調者莫)¶
(過於地也父伯庸名我為平以法天字我為原以法地/也晉灼曰此雄取離騷辭反之應説是也師古曰應晉)¶
(二説皆非也自漢十世以下四句不道屈原也此乃雄/自論已心所履行取法天地耳自圖纍以下方論屈原)¶
(云也如淳曰清正法則也十一月為歳首天之正地/稱方貞貞正也十一月坤體成故方貞音真為是)圖¶
纍承彼洪族兮又覽纍之昌辭(師古曰圖案其本系之/圖書也洪大也覽省視)¶
(也昌美也○宋/祁曰彼考作破)帶鉤矩而佩衡兮履欃槍以為綦(應劭/曰鉤)¶
(規也矩方也衡平也鄧展曰欃槍妖星也晉灼曰綦履/跡也此反屈原雖佩帯方平之行而蹈惡人跡以致放)¶
(退也師古曰綦履下飾也欃音初咸反槍音初行/反綦音其晉灼曰綦路也○宋祁曰履考作治)素初¶
<pb:KR2a0007_WYG_087-5a>¶
貯厥麗服兮何文肆而質䪥(應劭曰貯積也肆放也䪥/狹也如淳曰文肆者楚辭)¶
(逺㳺乗龍之言也質䪥者恨世不用已而自沈也師古/曰麗服謂扈江離與辟芷紉秋蘭以為佩之類是也䪥)¶
(音/械)資娵娃之珍髢兮鬻九戎而索頼(孟康曰娵閭娵也/娃吴娃也髢髪也)¶
(頼得也九戎被髪髢雖珍好無所用也師古曰娵娃皆/美女也頼利也言屈原以髙行仕楚亦猶資美女之髢)¶
(賣於九戎而求其利必不得也娵音子踰反娃音鳥佳/反髢音徒計反韋昭曰娵當作&KR0912;梁王魏嬰之美人曰)¶
(閭/&KR0912;)鳳皇翔於蓬陼兮豈鴐鵞之能㨗(應劭曰蓬陼蓬萊/之陼在海中晉灼)¶
(曰㨗及也師古曰鴐鵞鳥名也觧在司馬相如傳鴐音/加○蕭該音義曰案鴐字亦作鴚音加宋祁曰字林云)¶
(鴚鵞鳥似/鴈鴚音柯)騁驊駵以曲囏兮驢騾連蹇而齊足(師古曰/驊騮駿)¶
<pb:KR2a0007_WYG_087-5b>¶
(馬名也其色如華而赤也言使駿馬馳騖於屈曲艱阻/之中則與驢騾齊足也驊音華連音力展反囏古艱字)¶
(○蕭該音義曰駵音留俗/作騮宋祁曰以字疑作於)枳棘之榛榛兮蝯貁擬而不¶
敢下(師古曰榛榛梗穢貌也蝯善攀援貁似猴卭鼻/而長尾擬疑也榛音臻又土臻反貁音弋授反)靈¶
修既信椒蘭之唼佞兮吾纍忽焉而不蚤睹(服䖍曰靈/修楚王也)¶
(蘇林曰椒蘭令尹子椒子蘭也師古曰蚤古早字也唼/佞譛言也唼音妾○宋祁曰韋昭曰唼音祖臘反鄭音)¶
(接蘇音詩唼唼幡幡之/唼蕭該音義按詩作㨗)衿芰茄之綠衣兮被夫容之朱¶
裳(應劭曰衿音衿系之衿衿帯也芰䔖也師古曰衿音/其禁反茄亦荷字也見張揖古今字譜被音披又音)¶
(皮義反○宋祁曰注/文字譜一作字詁)芳酷烈而莫聞兮不如襞而幽之¶
<pb:KR2a0007_WYG_087-6a>¶
離房(師古曰襞疊衣也離/房别房也襞音壁)閨中容競淖約兮相態以麗¶
佳(應劭曰衆士競善猶女競容也師古曰淖約善容止/也相態以麗佳言競為佳麗之態以相傾也淖音綽)¶
(○宋祁曰監本并上二/句兮字下皆有固字)知衆嫭之嫉妒兮何必颺纍之¶
䖸睂(晉灼曰離騷云衆女嫉余之䖸眉師古曰嫭美貌/也颺古楊字也䖸眉形若蠶䖸眉也此亦譏屈原)¶
(自舉䖸眉令衆嫉嫭音胡故反睂古眉字○宋祁曰韋/昭曰嫭音呼言其目如茱萸之拆也刋誤嫭出故反當)¶
(作胡故反蕭該音義下故反淳化本火故反睂一本作/睂顔注䖸睂字下當有謂眉字衆嫉字下當有之字)¶
懿神龍之淵潛竢慶雲而将舉亡春風之被離兮孰焉¶
知龍之所處(晉灼曰龍竢風雲而後升士湏眀君而後/進國無道則愚誰知其所邪師古曰懿美)¶
<pb:KR2a0007_WYG_087-6b>¶
(也竢待也龍以潜居待雲為美以譏屈原不能隐徳自/取祸也被讀曰披○宋祁曰韋昭曰被讀如光被之被)¶
(蕭該音義曰慶音羌今漢書亦有/作羌字者淵潜字下當有兮字)愍吾纍之衆芬兮颺¶
煜煜之芳苓遭季夏之凝霜兮慶夭顇而䘮榮(晉灼曰/雄愍屈)¶
(原光香奄先秋遇凋生亦不辰也張晏曰慶辭也師古/曰煜煜光盛苓香草名音零慶讀與羌同顇古悴字)¶
横江湘以南&KR1081;兮云走乎彼蒼吾馳江潭之汎溢兮将¶
折衷虖重華(應劭曰舜𦵏蒼梧在江湘之南屈原欲啓/質聖人陳已情要也師古曰&KR1081;往也走趣)¶
(也重華舜名也&KR1081;音于放反走音奏潭音尋衷音竹仲/反○宋祁曰蕭本作蒼梧今作蒼吾恐非華叶音敷)¶
舒中情之煩或兮恐重華之不纍與(張晏曰舜聖卒避/父害以全身資於)¶
<pb:KR2a0007_WYG_087-7a>¶
(事父以事君恐不/與屈原為黨與)陵陽侯之素波兮豈吾纍之獨見許¶
(應劭曰陽侯古之諸侯也有罪自投江其神為大波陵/乗也言屈原襲陽侯之罪而欲折中求舜未必獨見然)¶
(許之也○宋祁曰注文/陽侯之罪罪當作非)精瓊靡與秋菊兮将以延夫天¶
年臨汨羅而自隕兮恐日薄於西山(應劭曰精細靡屑/也瓊玉之華也晉)¶
(灼曰離騷云精瓊靡以為糧兮予夕餐秋菊之落英又/曰老冉冉其将至日忽忽其将暮師古曰此又譏屈原)¶
(云瓊靡秋菊将以延年崦嵫忽迫喜於未暮何乃自投/汨羅言行相反韋昭曰汨音羃○蕭該音義曰如淳音)¶
(河水浼浼之浼案詩浼音莫罪反楚詞曰精瓊靡以為/糧讀楚詞者依字不借音也宋祁曰兮字下疑有何字)¶
解扶桑之總轡兮縱令之遂奔馳(應劭曰總結也扶桑/日所拂木也晉灼曰)¶
<pb:KR2a0007_WYG_087-7b>¶
(離騷云總余轡於扶桑聊消揺以相羊屈原言結我車/轡於扶桑以留日之入人年得不老日以喻君而反離)¶
(朝自沈觧轡縱/君使遂奔馳也)鸞凰騰而不屬兮豈獨飛亷與雲師(應/劭)¶
(曰楚辭云鸞凰為余先戒兮後飛亷使奔屬雲師告余/以未具飛亷風伯也雲師豐隆也鸞凰俊鳥也晉灼曰)¶
(縱其轡使之奔馳鸞凰迅飛亦無所及非/獨飛亷雲師言荘嚴未具使君不適道也)卷薜芷與若¶
惠兮臨湘淵而投之棍申椒與菌桂兮赴江湖而漚之¶
(師古曰離騷云貫薜荔之落蘂雜杜衡與芳芷又樹蕙/之百畝雜申椒與菌桂皆以自喻徳行芬芳也今何為)¶
(自投江湘而喪此芳乎棍大束也漚漬也今漚麻也棍/音下本反漚音一搆反又音一侯反韋昭曰薜芷若惠)¶
(四者皆是草也○/宋祁曰棍疑作混)費椒稰以要神兮又勤索彼瓊茅(孟/康)¶
<pb:KR2a0007_WYG_087-8a>¶
(曰椒稰以椒香米饌也離騷云懐椒稰而要之晉灼曰/離騷云索瓊茅以筳篿師古曰索求也瓊茅靈草也筳)¶
(篿折竹所用卜也稰音所又音思呂反筳音廷篿/音專○蕭該音義曰糈從米按王逸曰精米也)違靈¶
氛而不從兮反湛身於江臯(晉灼曰靈氛古之善占者/離騷曰欲從靈氛之吉占)¶
(兮心猶豫而狐疑師古曰既不從靈氛之占何為費椒/稰而勤瓊茅也湛讀曰沈江臯江水邉之游地也○宋)¶
(祁曰浙本/從作定)纍既乑夫傅說兮奚不信而遂行(晉灼曰乑/慕也離騷)¶
(云説操築於傅巖兮武丁用之而不疑師古曰乑古攀/字既攀援傅説何不信其所行自見困而遂去○宋祁)¶
(曰姚本/乑作&KR2433;)徒恐鷤䳏之將鳴兮顧先百草為不芳(師古曰/離騷云)¶
(鷤䳏之先鳴兮使夫百草為不芳雄言終以自沈何惜/芳草而憂鷤䳏也䳏鴂字也鷤鴂鳥一名買䤥一名子)¶
<pb:KR2a0007_WYG_087-8b>¶
(規一名杜鵑常以立夏鳴鳴則衆芳皆歇鷤音大系反/䳏音桂鷤字或作鶗亦音題鴂又音決䤥音詭韋昭曰)¶
(鷤䳏趣/農鳥也)初纍棄彼虙妃兮更思瑶臺之逸女(師古曰離/騷云吾命)¶
(豐隆乗雲兮求虙妃之所在又曰望瑶臺之偃蹇兮見/有娀之佚女此又譏其執心不定也虙妃古神女有娀)¶
(女即簡狄也/虙讀曰伏)抨雄鴆以作媒兮何百離而曾不壹耦(師/古)¶
(曰離騷云吾令鴆為媒兮鴆告余以不好雄鳩之鳴逝/兮余猶惡其佻巧故云百離不一耦也抨使也耦合也)¶
(抨音普耕反○宋祁曰鳩江南本/作鳩監本作鴆今從監本作鴆)乗雲蜺之旖旎兮望¶
昆侖以樛流覽四荒而顧懷兮奚必云女彼髙丘(蘇林/曰離)¶
(騷云登閬風而緤馬忽反顧以流涕哀高丘之無女女/以喻士高丘謂楚也師古曰離騷又云揚雲蜺之晻藹)¶
<pb:KR2a0007_WYG_087-9a>¶
(閬風在昆侖山上故云望昆侖也旖旎雲貌也樛流猶/周流也女仕也何必要仕於楚也旖音於綺反旎音女)¶
(綺反樛音居蚪反女音尼據反○蕭該音義曰憀應作/手旁翏今作心旁翏者亦是古字通用宋祁曰景祐本)¶
(作旖旎越/本旎作柅)既亡鸞車之幽藹兮駕八龍之委蛇(晉灼曰/離騷云)¶
(駕八龍之蜿蜿兮載雲旗之委蛇師古曰言既無鸞車/則不得云駕八龍也幽藹猶晻藹也蛇音移○宋祁曰)¶
(古本駕字上有焉字淳化/本無刋誤据史館本添)臨江瀕而掩涕兮何有九招¶
與九歌(晉灼曰離騷云擥茹蕙以掩涕又曰奏九歌以/舞韶師古曰此又譏其哀樂不相副也招讀曰)¶
(韶/)夫聖哲之遭兮固時命之所有雖增欷以於邑兮吾¶
恐靈修之不纍改(師古曰離騷云増歔欷余鬰邑兮哀/朕時之不當増重也雄言自古聖哲)¶
<pb:KR2a0007_WYG_087-9b>¶
(皆有不遇屈原雖自歎於邑而楚王終不改寤也於邑/短氣也於音烏邑音烏合反於邑亦讀如本字○宋祁)¶
(曰晉灼曰於下當着心作&KR0034;浙/本作&KR0034;浙本作聖哲之不遭兮)昔仲尼之去魯兮婓婓¶
遲遲而周邁(師古曰婓婓往來/貌也音芳非反)終回復於舊都兮何必¶
湘淵與濤瀬(師古曰言孔子去其本邦遲遲系戀意在/舊都裴回反覆屈原何獨不懐鄢郢而赴)¶
(江湘也濤大波也瀬急流也濤音大髙反○劉奉世曰/言何不若仲尼不用於魯歴聘外國周邁天下而歸舊)¶
(都反眷眷於楚而/自投於湘也注非)溷漁父之餔歠兮絜沐浴之振衣(師/古)¶
(曰漁父云何不餔其糟而歠其醨屈原以為溷濁不肯/從之乃云新沐者必彈冠新浴者必振衣也餔必胡反)¶
(歠昌/悦反)弃由聃之所珍兮蹠彭咸之所遺(師古曰由許由/也聃老聃也二)¶
<pb:KR2a0007_WYG_087-10a>¶
(人守道不為時俗所汙然保已全身無殘辱之醜彭咸/殷之介士也不得其志投江而死此又非屈原不慕由)¶
(聃高縱而遵彭咸遺蹟蹠蹈也音之亦反○蕭該音義/曰該按雄往往摭離騷文而反之蹠應作手旁庶説文)¶
(摭拾/也)孝成帝時客有薦雄文似相如者上方郊祠甘泉¶
泰畤汾陰后土以求繼嗣召雄待詔承明之庭(師古曰/承眀殿)¶
(在未央宫○宋祁曰劉良曰客則楊荘也雄文則線竹/頌也李善曰雄荅劉歆書曰雄作成都城四隅銘蜀人)¶
(有楊荘者為郎誦之於成帝/以為似相如雄遂以此得見)正月從上甘泉還奏甘泉¶
賦以風(師古曰風/讀曰諷)其辭曰惟漢十世将郊上𤣥定泰畤¶
雍神休尊明號(晉灼曰雍祐也休美也言見祐䕶以休/美之祥也師古曰雍聚也明號謂總三)¶
<pb:KR2a0007_WYG_087-10b>¶
(皇五帝之號而稱/皇帝也雍讀曰擁)同符三皇錄功五帝䘏𦙍錫羨拓迹¶
開綂(應劭曰䘏憂也𦙍續也錫與也羡饒也拓廣也時/成帝憂無繼嗣故修祠泰畤后土言神明饒與福)¶
(祥廣迹而開綂也師古/曰羡音弋戰反拓音託)於是廼命羣僚歴吉日協靈辰¶
(師古曰歴選吉/日而合善辰也)星陳而天行(師古曰如星之/陳象天之行也)詔招揺與¶
泰陰兮伏鉤陳使當兵(張晏曰禮記云招揺在上急繕/其怒太隂嵗後三辰也服䖍曰)¶
(鉤陳紫官/外營陳星)屬堪輿以壁壘兮梢䕫魖而抶獝狂(張晏曰/堪輿天)¶
(地總名也孟康曰堪輿神名造圖宅書者木石之怪曰/䕫䕫神如龍有角人靣魖耗鬼也獝狂亦惡鬼也今皆)¶
(梢而去之師古曰堪輿張説是也屬委也以壁壘委之/梢擊也扶笞也梢音山交反魖音虚屬音之欲反抶音)¶
<pb:KR2a0007_WYG_087-11a>¶
(丑乙反獝音揆聿反○宋祁曰韋昭曰魖音昌慮反一/作熙慮反蕭該音義曰獝狂無頭鬼也見字林李善曰)¶
(許慎云堪天道/也輿地道也)八神奔而警蹕兮振殷轔而軍裝(師古/曰自)¶
(招揺至獝狂凡八神也殷轔盛貌也軍装為軍戎之飾/装也轔音來忍反○宋祁曰殷音隐劉攽曰此八神齊)¶
(之八神也劉奉世曰擊而出之/固非八神也盖自有八神耳)蚩尤之倫帶干將而秉¶
玉戚兮飛蒙茸而走陸梁(張晏曰玉戚以玉為戚柲也/晉灼曰飛者䝉茸而亂走者)¶
(陸梁而跳也師古曰茸/音人䝉反柲柄也音秘)齊總總撙撙其相膠葛兮猋駭¶
雲訊奮以方攘(晉灼曰方攘半散也師古曰總總撙撙/聚貌也膠葛猶言膠加也訊亦奮訊也)¶
(撙音子本反○宋祁曰韋昭曰方攘周禮方相氏蕭該/音義依韋昭音相别本顔注子本反下更有訊音信攘)¶
<pb:KR2a0007_WYG_087-11b>¶
(音人羊/反八字)駢羅列布鱗以雜沓兮柴虒參差魚頡而鳥䀪¶
(師古曰柴虒參差不齊貌也頡䀪上下也柴音初蟻反/虒音豸參音初林反頡音胡結反䀪音胡剛反○蕭該)¶
(音義曰柴一本作偨諸詮賦/偨音初綺反虒姚本初擬反)翕赫曶霍霧集蒙合兮半¶
散照爛粲以成章(師古曰翕赫曶霍開合之貌也霧地/氣𤼵也蒙天氣下也如霧之集如蒙)¶
(之合也半散照爛言其分/布而光眀也曶讀與忽同)於是乗輿廼登夫鳳凰兮翳¶
華芝(師古曰鳳凰者車以鳳凰為飾也翳蔽也以/華芝為蔽也○宋祁曰兮字下疑有而字)駟蒼¶
螭兮六素虯(師古曰四六駕數也言或四或六也螭似/龍一名地螻虯即龍之無角者○宋祁曰)¶
(韋昭曰螭似虎而鱗鄭氏曰螭虎類也龍形李竒曰螭/雌龍也字林曰螭若龍而黄北方之地螻淳化本作一)¶
<pb:KR2a0007_WYG_087-12a>¶
(名螻刋誤据今説文添虯字監本作地螻金/靖刋誤据今說文作一名地螻當有地字)蠖畧蕤綏¶
灕虖幓纚(師古曰蠖畧蕤綏蚪螭貌也灕虖慘纚車飾/貌也蠖音於鑊反灕音離幓音森其字從巾)¶
(纚音所宜反○宋祁曰於鑊/反一作於郭反綏先佳反)帥爾陰閉霅然陽開(晉灼/曰帥)¶
(聚也霅散也師古曰霅/音所甲反又音先合反)騰清霄而軼浮景兮夫何旟旐¶
郅偈之旖旎也(師古曰騰升也霄日旁氣也軼過也畫/鳥隼曰旟龜蛇曰旐郅偈竿杠之状也)¶
(旖旎旒縿之形也郅音吉又音質偈音居傑反旖音猗/旎音女倚反韋昭曰偈音桀○宋祁曰旎越本作柅女)¶
(支反景本/旎作䘦)流星旄以電燭兮咸翠蓋而鸞旗(師古曰如/星之流如)¶
(電之照也/咸皆也)敦萬騎於中營兮方玉車之千乗(師古曰敦/讀曰屯屯)¶
<pb:KR2a0007_WYG_087-12b>¶
(聚也方/並也)聲駍隐以陸離兮輕先疾雷以馺遺風(師古曰/馺然疾)¶
(意也駍音普萌反馺音先合反韋昭/馺蘇及反○宋祁云姚本以作而)陵高衍之嵱嵷兮¶
超紆譎之清澄(孟康曰衍無厓也紆譎曲折也李竒曰/嵱音踊嵷音竦如淳曰嵱嵷上下衆多)¶
(貌師古曰衍即所謂墳衍也○宋祁云姚本/衍作愆晉灼作㵪監本注文厓字下有㟁字)登椽欒而¶
羾天門兮馳閶闔而入凌兢(服䖍曰椽欒甘泉南山也/李竒曰羾音貢蘇林曰羾)¶
(至也師古曰入凌兢者言寒/涼戰栗之處也兢音鉅陵反)是時未轃夫甘泉也廼望¶
通天之繹繹(師古曰轃與臻同臻至也通天臺名也言/雖未至甘泉則遥望見通天臺也繹繹相)¶
(連貌○宋祁曰晉灼曰繹音夕諸詮賦音/亦李善曰薛君韓詩章句云繹繹盛貌)下陰潛以慘¶
<pb:KR2a0007_WYG_087-13a>¶
廩兮上洪紛而相錯(師古曰慘廩亦寒涼之意也洪大/也紛亂雜也錯互也廩讀如本字)¶
(又音來/感反)直嶢嶢以造天兮厥高慶而不可虖疆度(師古/曰嶢)¶
(嶢高貌造至也慶𤼵語辭也疆境也度量也言此臺至/天其高不可䆒竟而量度也嶢音堯造音千到反慶讀)¶
(曰羌度音/大各反)平原唐其壇曼兮列新雉於林薄(鄧展曰唐/道也服䖍)¶
(曰新雉香草也雉夷聲相近師古曰言平原之道壇曼/然廣大又列樹辛夷於林薄之間也草藂生曰薄新雉)¶
(即辛夷耳為樹甚大非香草也其木枝葉皆芳一名新/矧壇音徒旦反曼音莫旦反○宋祁曰雉當作夷學林)¶
(云周禮薙氏掌殺草鄭氏注云薙或作夷引春秋傳曰/如農夫之務去草芟夷藴崇之又音鬀然則雄賦本用)¶
(薙為夷而又省薙/之草止用雉字耳)攅并閭與苃䒷兮紛被麗其亡鄂(如/淳)¶
<pb:KR2a0007_WYG_087-13b>¶
(曰并閭其葉随時改政平則平政不平則傾也師古曰/如氏所説自是平慮耳此并閭謂㯶𣗳也苃䒷草名也)¶
(鄂垠也苃音歩末反䒷音括被音皮/義反麗讀如本字被麗又音披離)崇丘陵之駊騀兮¶
深溝嶔巖而為谷(蘇林曰駊騀音叵我師古曰駊騀高/大状也嶔巖深險貌也嶔音口銜反)¶
(○宋祁曰别/本口作已)&KR0616;&KR0616;離宮般以相燭兮封巒石闗施靡虖¶
延屬(應劭曰言秦離宫三百武帝復往往修治之師古/曰&KR0616;古往字往往言所往之處則有之般連貌也)¶
(燭照也封巒石關皆宫名也施靡相及貌/屬連也般音盤施音弋爾反屬音之欲反)於是大夏雲¶
譎波詭嶊嶉而成觀(孟康曰言夏屋變巧廼為雲氣水/波相譎詭也嶊嶉材木之崇積貌)¶
(也晉灼曰嶊音䞓水反師古曰嶊音子/水反觀謂形也音工喚反䞓音丑成反)仰撟首以高視¶
<pb:KR2a0007_WYG_087-14a>¶
兮目㝠眴而亡見(師古曰撟舉也㝠眴視不諦也撟與/矯同其字從手㝠音莫見反眴音州)¶
(縣之/縣)正瀏濫以𢎞惝兮指東西之漫漫(服䖍曰惝音敞/師古曰瀏濫猶)¶
(汎濫𢎞惝髙大也漫漫長也瀏/音劉韋昭瀏劉又反濫音灠)徒回回以徨徨兮魂固¶
眇眇而昏亂(師古曰言/駭其深博)據軨軒而周流兮忽軮軋而亡¶
垠(師古曰軨軒謂前軒之軨也軨者軒間小木也字與/櫺同周流周視也軮軋逺相映也軨音零軮音烏朗)¶
(反軋音/於黠反)翠玉樹之青䓤兮壁馬犀之瞵㻞(應劭曰瞵音/鄰晉灼曰㻞)¶
(音豳師古曰玉樹者武帝所作集衆寳為之用供神也/非謂自然生之而左思不曉其意以為非本土所出盖)¶
(失之矣馬犀者馬腦及犀角也以此二種飾殿之壁瞵/㻞文貌○蕭該音義曰該案字畫瞵㻞采色也當從玉)¶
<pb:KR2a0007_WYG_087-14b>¶
(旁粦宋祁曰學林云此傳作壁師古訓為殿壁文選作/璧五臣訓為璧玉其義迥不同賦曰抑矯首以高視兮)¶
(目㝠眴而亡見正瀏濫以𢎞敞兮指東西之漫漫徒回/回以皇皇兮魂魄眇眇而昏亂據軨軒兩周流兮忽軮)¶
(軋而亡垠翠玉樹之青葱兮璧馬犀之瞵㻞金人仡仡/其承鍾簴兮嵌巖巖其龍鱗凡此皆以下句釋上句其)¶
(曰据軨軒而周流兮忽軮軋而亡垠然後言玉樹金人/者盖謂依欄檻而四顧見其廣大而無際畔但見庭中)¶
(玉樹之青葱金人之巖巖耳玉樹植於殿庭金人捧露/盤亦在殿庭皆言望見殿庭中物不應反言殿壁也案)¶
(甘泉賦漢書文選字不同者甚多它皆可以假意而讀/惟壁璧二字不可假意通思而注釋者又皆不同不可)¶
(不辨也又劉禹錫嘉話云雲陽縣界多漢離宫故地有/槐而葉細土人謂之玉樹揚子雲甘泉賦玉樹青葱左)¶
(思以為假稱珍/怪盖不詳也)金人仡仡其承鍾虡兮嵌巖巖其龍鱗¶
<pb:KR2a0007_WYG_087-15a>¶
(師古曰仡仡勇健状嵌開張貌言其鱗甲開張若真龍/之形也仡音魚乙反又音其乞反嵌音火敢反○宋祁)¶
(曰蕭該音義改嵌從/山諸詮賦音苦銜反)揚光曜之燎燭兮乗景炎之炘炘¶
(師古曰炘炘光盛貌也炎音弋贍/反炘音欣○宋祁曰越本炘作忻)配帝居之縣圃兮象¶
泰壹之威神(服䖍曰曽城縣圃閬風昆侖/之山三重也天帝神在其上)洪臺掘其獨¶
出兮㨖北極之嶟嶟(應劭曰掘特貌也㨖至也晉灼曰/嶟嶟穊㨖也師古曰言髙臺特出)¶
(乃至北極其状竦峭嶟嶟然也掘音其勿反㨖音竹指/反嶟音干旬反又音遵○宋祁曰㨖字書竹几反韋昭)¶
(知已反嶟嶟字林曰山/貌穊㮹姚本作穊緻)列宿乃施於上榮兮日月纔經¶
於柍桭(服䖍曰柍中央也桭屋梠也師古曰施延也榮/屋翼也凡此者言屋宇高大之甚施音弋豉反)¶
<pb:KR2a0007_WYG_087-15b>¶
(柍音央桭音辰一曰施直謂安施音之耳讀如本字○/宋祁曰姚本刪音字纔韋昭仕兼反蕭該音義柍於兩)¶
(反又於郎反/桭之人反)雷鬱律而巖突兮電倐忽於牆藩(師古曰/鬱律雷)¶
(聲也倐忽電光也藩藩籬也倐音式六/反藩音甫元反○宋祁曰而字當作於)鬼魅不能自還¶
兮半長途而下顛(師古曰言屋之髙深雖鬼魅亦不能/至其極而反故於長途之半而顛墜)¶
(也還讀曰旋或/作建建及也)歴倒景而絶飛梁兮浮蔑蠓而撇天(晉/灼)¶
(曰飛梁浮道之橋也蔑蠓蚊也師古曰撇猶/拂也蠓音莫孔反撇音匹列反又音普結反)左欃槍右¶
𤣥㝠兮前熛闕後應門(晉灼曰大人賦檻欃槍以為旌/又曰左𤣥㝠而右黔雷雄擬相)¶
(如故云爾熛闕赤色之闕南方之帝曰赤熛怒應門正/在熛闕之内也師古曰熛音匹遥反○宋祁曰浙本右)¶
<pb:KR2a0007_WYG_087-16a>¶
(字後字上皆有而字注文/旌攷作旗姚本熛必遥反)隂西海與幽都兮涌醴汨以¶
生川(如淳曰言闕之髙廼隂西海也師古曰䕃映西海/也以及幽都幽都北方絶逺之地也涌醴醴泉涌)¶
(出汨汨然也/汨音于筆反)蛟龍連蜷於東厓兮白虎敦圉虖昆侖(師/古)¶
(曰連蜷卷曲貌敦圉盛怒也言甘泉/宫中皆有此象也蜷音拳敦音屯)覽樛流於高光兮¶
溶方皇於西清(服䖍曰高光宫名也師古曰樛流屈折/也溶然閑暇貌也方皇彷徨也西清西)¶
(箱清閒之處也溶音容○宋祁曰/樛諸詮賦音株溶字林弋冢反)前殿崔巍兮和氏瓏¶
玲(孟康曰以和氏璧為梁壁帯也其聲瓏玲也晉灼曰/以黄金為壁帯含藍田璧瓏玲明見貌也師古曰崔)¶
(嵬高貌瓏玲晉説是也崔音才回反巍音五回反瓏音/聾玲音零○宋祁曰瓏玲字林曰瓏禱旱玉為瓏又音)¶
<pb:KR2a0007_WYG_087-16b>¶
(龍吕氏春秋曰/大旱用瓏玲)炕浮柱之飛榱兮神莫莫而扶傾(師古/曰炕)¶
(與抗同抗舉也榱屋椽也言舉立浮柱而鴐飛榱其形/危竦有神於㝠莫之中扶持故不傾也○宋祁曰李善)¶
(曰毛詩云君婦莫莫/毛萇云莫莫清淨也)閌閬閬其廖廓兮似紫宫之崢巆¶
(師古曰閌高門貌閬閬空虗也寥廓宏逺也𬗋宫天帝/之宫也崢巆深䆳也閌音抗閬音浪寥音僚崢音仕耕)¶
(反巆/音宏)駢交錯而曼衍兮㟎&KR2028;隗虖其相嬰(師古曰言宫/室臺觀相連)¶
(不絶也㟎安施之貌&KR2028;隗猶崔嵬也衍音亦戰反㟎音/它賄反&KR2028;音辠隗音五賄反○蕭該音義曰㟎案字書)¶
(勑果反/&KR2028;音罪)乗雲閣而上下兮紛蒙籠以棍成(師古曰乗登/也雲閣亦言)¶
(其高入於雲也䝉籠深通貌棍成/言其有若自然也棍音胡本反)曳紅采之流離兮颺¶
<pb:KR2a0007_WYG_087-17a>¶
翠氣之冤延(師古曰言宫室曠大自然有紅翠/之氣○蕭該音義曰寃於元反)襲琁室¶
與傾宫兮若登高妙逺肅虖臨淵(服䖍曰襲繼也桀作/琁室紂作傾宫以此)¶
(㣲諌也應劭曰登高逺望當以亡國為戒若臨深/淵也○宋祁曰妙一作眇逺字下當有亡國字)回猋¶
肆其碭駭兮翍桂椒鬰栘楊(師古曰回猋回風也肆放/也碭過也駭動也翍古披)¶
(字鬰聚也栘唐棣也楊楊樹也言回風放起過動衆樹/則桂椒披散而栘楊鬰聚也碭音徒浪反栘音移○宋)¶
(祁曰浙本椒/字下有而字)香芬茀以窮隆兮擊薄櫨而將榮(師古曰/言桂椒)¶
(香氣乃擊薄櫨及屋翼也薄枅也櫨音盧○蕭該音義/曰薄櫨字林曰柱袝也學林云欂弼㦸切通用薄字一)¶
(作平/㦸反)薌呹肸以掍根兮聲駍隐而歴鍾(師古曰又言風/之動樹聲響振)¶
<pb:KR2a0007_WYG_087-17b>¶
(起衆根合駍隐而盛歴入殿上之鍾也根猶株也薌讀/與響同呹音丑乙反肸音許乙反掍音下本反駍音普)¶
(耕反○蕭該音義曰呹别本丑乙反文選余日反肸别/本作盱靈乞反案今漢書本旴或作肸者傳寫之誤宋)¶
(祁曰注文合字/下當有同字)排玉戸而颺金鋪兮發蘭蕙與穹窮(李/竒)¶
(曰鋪門首也師古曰言風之所至又排/門揚鋪擊動鍰鈕回旋入宫𤼵奮衆芳)惟弸彋其拂汨¶
兮稍暗暗而靚深(蘇林曰弸音石堕井弸尒之弸彋音/宏孟康曰弸彋風吹帷帳鼓貌師古)¶
(曰拂汨亦風動貌暗暗幽隐靚即静字耳弸音普萌反/拂音普密反汨音于密反暗音烏感反○蕭該音義曰)¶
(弸文萌反彋音/宏拂芳勿反)陰陽清濁穆羽相和兮若䕫牙之調琴¶
(張晏曰聲細不過羽穆然相和也/師古曰䕫舜典樂也牙伯牙也)般倕弃其剞劂兮王¶
<pb:KR2a0007_WYG_087-18a>¶
爾投其鉤繩(應劭曰剞曲刄也劂曲鑿也師古曰般公/輸般也倕共工也王爾亦巧人也見淮南)¶
(子言土木之功窮極巧麗故令般倕之徒弃其常法也/般讀與班同倕音垂剞音居爾反劂音居衛反○宋祁)¶
(曰剞劂當作掎劌注/文倕字下當有舜字)雖方征僑與偓佺兮猶仿佛其若¶
夢(晉灼曰方常也征行也言宫觀之高峻雖使仙人常/行其上恐遽不識其形觀猶仿佛若夢也師古曰方)¶
(謂並行也征僑姓征名伯僑仙人也偓佺亦仙人名偓/音渥佺音詮仿佛即髣髴字也征郊祀志作正字其音)¶
(同○宋祁曰字林曰仿/相似也佛見不審也)於是事變物化目駭耳回(師古/曰言)¶
(驚視/聽也)蓋天子穆然珍臺閒館琁題玉英蜵蜎蠖濩之中¶
(應劭曰題頭也榱椽之頭皆以玉飾言其英華相燭也/張晏曰蜵蜎蠖濩刻鏤之形師古曰穆然天子之容也)¶
<pb:KR2a0007_WYG_087-18b>¶
(蜵蜎蠖濩言屋中之深廣也閒讀曰閑蜵音一兖反蜎/音下兖反蠖音烏郭反濩音胡郭反○蕭該音義曰琁)¶
(題案左思蜀都賦曰金鋪相映玉題交輝是也蜵/蜎予案字書蜵蜎好印也上一甸反下一軟反)惟夫¶
所以澄心清魂儲精垂思(師古曰言絜精/以待兾神降福)感動天地逆¶
釐三神者(師古曰釐讀曰禧禧福也/○宋祁曰三神天地人也)廼搜逑索耦臯伊¶
之徒冠倫魁(應劭曰冠其羣倫魁桀也師古曰言選擇/賢臣可匹耦於古賢臯陶伊尹之類冠等)¶
(倫而魁桀○宋祁曰搜逑淳化本作披求刋誤謂/求當從辵蕭本同校本作逑又注末當有者字)能函¶
甘棠之惠挾東征之意(師古曰甘棠之惠召公奭也東/征之意周公旦也○宋祁曰函)¶
(當作含劉攽曰能屬上/句劉敞曰能屬魁字)相與齊虖陽靈之宫(師古曰齊/同也同集)¶
<pb:KR2a0007_WYG_087-19a>¶
(於此也祭天之處故曰陽靈之宫也○宋祁曰諸詮云/齊沮諧反李善云韓康伯周易注曰洗心曰齊側皆反)¶
靡薜荔而為席兮折瓊枝以為芳(師古曰靡纎密也謂/纎織之也一曰靡謂)¶
(偃而靡之/藉地也)噏青雲之流瑕兮飲若木之露英(師古曰言/其齋戒自)¶
(新居處飲食皆芳絜也瑕謂日/旁赤氣也露英言其英華之露)集虖禮神之囿登乎頌¶
祗之堂(師古曰頌歌也登/以祭也地神曰祗)建光燿之長旓兮昭華覆之¶
威威(服䖍曰昭明也華覆華蓋也師古曰威威猶/威蕤也旓旗之旒也一曰燕尾旓音所交反)攀琁¶
璣而下視兮行遊目虖三危陳衆車於東阬兮肆玉釱¶
而下馳漂龍淵而還九垠兮窺地底而上回(張晏曰三/危山名也)¶
<pb:KR2a0007_WYG_087-19b>¶
(晉灼曰&KR0898;車轄也九垠九垓也師古曰假設言周流曠/逺升降天地為神通一也肆放也阬大阜也讀與岡同)¶
(&KR0898;音大又音弟還讀曰旋○宋祁曰張銑曰琁璣北斗/也晉灼曰阬古坑字也字書曰阬閬也口盎反注文為)¶
(神通一也為當/作與一字當刪)風傱傱而扶轄兮鸞鳯紛其御蕤(師古/曰傱)¶
(傱前進之意也御猶乗也蕤車之垂飾纓蕤也傱音竦/今書御字或作衘者俗妄改也○宋祁曰注文纓蕤字)¶
(上當有若字/傱鄭氏音揔)梁弱水之濎濴兮躡不周之逶蛇(服䖍曰/昆侖之)¶
(東有弱水度之若濎濴耳師古曰濎濴小水之貌不周/山名逶蛇亦言不艱難也濎音吐定反濴音熒又音胡)¶
(鎣反蛇/音移)想西王母欣然而上夀兮屏玉女而卻虙妃(師/古)¶
(曰西王母在西方周穆王所見者/也玉女虙妃皆神女也虙讀曰伏)玉女無所眺其清盧¶
<pb:KR2a0007_WYG_087-20a>¶
兮虙妃曾不得施其䖸睂(服䖍曰盧目童子也○宋祁/曰監本作玉女欣眺浙本無)¶
(作/亡)方擥道徳之精剛兮侔神明與之為資(晉灼曰等天/地之瓉量也)¶
(師古曰擥總也音覽其字從手○/宋祁曰瓉量當作忖量擥力敢反)於是欽祡宗祈燎熏¶
皇天(師古曰欽敬也祡積祡/也宗尊也祈求福也)招繇泰壹舉洪頥樹靈旗¶
(張晏曰招揺泰壹皆神名也服䖍曰洪頥旗名也李奇/曰欲伐南越告祈太一畫旗樹太一壇上名靈旗以指)¶
(所伐之國也見郊祀志○宋祁曰招繇一本作臯陶晉/灼音義作臯揺蕭該音義曰如淳作臯揺云臯楔橰積)¶
(柴於招揺頭致牲玉於其上舉/而燒之欲其近天也故曰臯揺)樵蒸焜上配藜四施(張/晏)¶
(曰配藜披離也師古曰樵木薪也蒸麻幹也焜同也言/以樵及蒸燒火炎上於天又披離四出○蕭該音義曰)¶
<pb:KR2a0007_WYG_087-20b>¶
(焜音昆火貌也配藜如淳曰黎/為火正能使火氣施四裔也)東燭倉海西燿流沙北¶
爌幽都南煬丹厓(服䖍曰丹厓丹水之厓也師古曰爌/古晃字煬熱也言祡燎之光逺及四)¶
(表也煬音弋向反○/宋祁曰浙本爌作熿)𤣥瓚觩䚧秬鬯泔淡(服䖍曰以𤣥/玉飾之故曰)¶
(𤣥瓚張晏曰瓚受五升口徑八寸以圭為柄用灌鬯觩/䚧其貌也應劭曰泔淡满也師古曰觩音虯䚧音力幽)¶
(反泔音胡感反淡音大敢反○宋祁曰泔淡美/味也注文以圭字下别本有文字一作大字)肸嚮豐¶
融懿懿芬芬(師古曰言秬/鬯之芬烈也)炎感黄龍兮熛訛碩麟(師古/曰言)¶
(光炎熛盛感神物也訛化也碩大也熛音/必遥反○宋祁曰蕭該音義本炎字作煙)選巫咸兮呌¶
帝閽開天庭兮延羣神(服䖍曰令巫祝呌呼天門也/師古曰巫咸古神巫之名)儐¶
<pb:KR2a0007_WYG_087-21a>¶
暗藹兮降清壇瑞穰穰兮委如山(張晏曰儐贊也師古/曰暗藹神之形影也)¶
(穰穰多也委積也暗音烏感/反○蕭該音義曰儐甫刃反)於是事畢功𢎞回車而歸¶
度三巒兮偈棠棃(師古曰三巒即封巒觀名/也棠棃宫名偈讀曰憇)天閫決兮¶
地垠開八荒協兮萬國諧(師古曰天閫天門之閫也決/亦開也言德澤普洽無極限)¶
(也/)登長平兮雷鼓磕天聲起兮勇士厲(師古曰長平涇/水上坂名也磕)¶
(擊鼓聲也天聲聲至天也聲字或作嚴言擊嚴鼓也厲/奮也○蕭該音義曰磕口蓋反又口艾反李善曰字指)¶
(大聲/也)雲飛揚兮雨滂沛于胥德兮麗萬世(師古曰于曰/也胥皆也麗)¶
(美也沛音/普大反)亂曰(師古曰亂者理也/縂理一賦之終也)崇崇圜丘隆隠天兮¶
<pb:KR2a0007_WYG_087-21b>¶
(師古曰/言其高)登降峛崺單埢垣兮(師古曰峛崺上下之道也/單周也埢垣圜貌也峛音)¶
(力尒反崺音弋尒反單音蟬埢音拳/○蕭該音義曰字林峛崺沙邱也)增宫㠁差駢嵯峨¶
兮(師古曰增重也㠁差不齊也駢並也㠁音/初林反駢音歩千反嵯音材何反峨音娥)岭巆嶙峋¶
洞亡厓兮(師古曰岭巆深邃貌嶙峋節級貌岭音零巆/音營嶙音隣峋音荀○宋祁曰李善云埤蒼)¶
(曰岭巆嶙峋深無厓之貌/刋誤云据史館本改嶙峋)上天之縡杳旭卉兮(師古曰/縡事也)¶
(杳高逺也旭卉速疾也縡讀/與載同○宋祁曰縡財代反)聖皇穆穆信厥對兮(李奇/曰對)¶
(配也能與天地相配也詩云帝作/邦作對師古曰穆穆美也信實也)倈祗郊禋神所依兮¶
(師古曰言以祗敬而來郊祭禋饗則神祗依附○宋祁/曰祗一本作秪蕭該音義曰字林曰禋潔祀也音一人)¶
<pb:KR2a0007_WYG_087-22a>¶
(反/)俳佪招揺靈屖遲兮(師古曰言神乆留安處不即去/也招音上遥反屖音栖遲音文)¶
(夷反○宋祁曰吕向云招揺神名李善云招揺猶彷徨/也屖淳化本作遟刋誤据説文改作犀張揖字詁云遲)¶
(今遲/徐也)煇光眩燿隆厥福兮(師古曰眩音/州縣之縣)子子孫孫長亡¶
極兮甘泉本因秦離宫既奢泰(師古曰本秦/之林光宫也)而武帝復¶
增通天高光迎風宫外近則洪厓旁皇儲胥弩阹逺則¶
石闗封巒枝鵲露寒棠棃師得遊觀屈竒瑰偉(師古曰/棠棃宫)¶
(在甘泉苑垣外師得宫在櫟陽界其餘皆甘泉苑垣内/之宫觀也阹音袪○蕭該音義曰三蒼因山谷為牛馬)¶
(圉謂之阹音袪瑰偉字林曰玫瑰火齊珠該案/詩云何以贈之瓊瑰玉佩埤蒼云瑰偉珠琦也)非木摩¶
<pb:KR2a0007_WYG_087-22b>¶
而不彫牆塗而不畫周宣所考般庚所遷夏卑宫室唐¶
虞棌椽三等之制也(師古曰小雅斯干之詩序曰宣王/考室也考謂成也般庚殷王名也)¶
(遷謂遷都亳也唐虞謂堯舜也棌柞木也三等/土堦三等言不過也棌音采又音菜其字從木)且其為¶
已久矣非成帝所造欲諫則非時欲黙則不能已故遂¶
推而隆之廼上比於帝室紫宫(師古曰帝/謂天也)若曰此非人¶
力之所為黨鬼神可也(師古曰黨/音它莽反)又是時趙昭儀方大¶
幸每上甘泉常法從(師古曰法從者以言法當從/耳非失禮也一曰從法駕也)在屬¶
車間豹尾中(服䖍曰大駕屬車八十一乗作三行尚書/御史乗之最後一乗縣豹尾豹尾以前皆)¶
<pb:KR2a0007_WYG_087-23a>¶
(為省/中)故雄聊盛言車騎之衆參麗之駕非所以感動天¶
地逆釐三神(師古曰參三神也麗偶也○劉敞曰麗兹/也言所以參乗兹駕者非其人也宋祁曰)¶
(注文神字可刪劉/敞兹字當作並字)又言屏玉女卻虙妃以微戒齊肅之¶
事賦成奏之天子異焉其三月将祭后土上廼帥羣臣¶
横大河湊汾陰(師古曰横横度/之也湊趣也)既祭行遊介山回安邑¶
(師古曰介山在汾隂東北回謂/遶過○宋祁曰注末當有之字)顧龍門覽鹽池(師古曰/龍門山)¶
(在今蒲州龍門縣北鹽/池在今虞州安邑縣南)登歴觀(師古曰歴山之上有觀/也晉灼曰在河東蒲阪)¶
(縣/)陟西岳以望八荒迹殷周之虚眇然以思唐虞之風¶
<pb:KR2a0007_WYG_087-23b>¶
(師古曰陟升也西岳華山之上高峻故言以望八荒殷/都河内周在岐豐堯都平陽舜都蒲阪皆可想見故云)¶
(迹殷周之墟思唐虞之風也虚讀曰/墟○宋祁曰注文之上當作其上)雄以為臨川羡魚¶
不如歸而結罔(師古曰言成帝追觀先代遺迹思欲齊/其徳號故雄勸令自興至治以儗帝皇)¶
(之/風)還上河東賦以勸其辭曰伊年暮春将瘞后土(師古/曰伊)¶
(是也謂是祠甘泉之年也祭地曰/瘞薶故曰瘞后土瘞音乙例反)禮靈祗謁汾陰于東¶
郊(師古曰京師之/東故曰東郊也)因兹以勒崇垂鴻發祥隤祉欽若神¶
明者盛哉鑠乎越不可載已(師古曰勒崇垂鴻勒崇名/而垂鴻業也隤降也祉福)¶
(也欽敬也若順也鑠美也越曰也已辭也言/發祥降福敬順神明其事盛美不可盡載)於是命羣¶
<pb:KR2a0007_WYG_087-24a>¶
臣齊法服整靈輿廼撫翠鳳之駕六先景之乗(師古曰/翠鳳之)¶
(駕天子乗車為鳳形而飾以翠羽也先景為馬行速/疾常在景前也○宋祁曰注文乗車字上當有所字)掉¶
犇星之流旃彏天狼之威弧(晉灼曰有狼弧之星也/師古曰彏急張也音钁)張¶
燿日之𤣥旄揚左纛被雲梢(張晏曰雲梢梢雲也師古/曰梢與旓同旓者旌旗之)¶
(旒以雲為旓也/被音皮義反)奮電鞭驂雷輜(師古曰輜衣車也淮南/子云電以為鞭䇿雷以)¶
(為車輪故雄/用此言也)鳴洪鍾建五旗(師古曰洪大也尚書大傅/云天子左右五鍾天子將)¶
(出則撞黄鍾之鍾左五鍾皆應入則撞蕤賔之鍾右五/鍾皆應漢書舊儀云皇帝車駕建五旗盖謂五色之旗)¶
(也以木牛承其下取其負重致逺○/宋祁曰注文漢書舊儀當刪書字)羲和司日顔倫奉¶
<pb:KR2a0007_WYG_087-24b>¶
輿(師古曰倫古善御/者也羲和日御名)風發飇拂神騰鬼趡(師古曰飇回/風也趡走也)¶
(飇音必遥反趡音子笑反又音才笑反○宋祁曰趡一/本作&KR0034;蕭該音義曰今漢書鬼趡或作&KR0034;字韋昭慈昭)¶
(反云趡超也字/林音才召反)千乗霆亂萬騎屈橋(師古曰霆亂言如/雷霆之盛而亂動)¶
(也屈橋壮捷貌屈音其勿反橋音其/召反○蕭該音義曰橋音嶺嶠之嶠)嘻嘻旭旭天地稠¶
㟼(服䖍曰稠㟼動揺貌師古曰嘻嘻旭旭自得/之貌嘻音許其反稠音徒弔反㟼音五到反)簸丘跳¶
巒涌渭躍涇(師古曰山小而鋭曰巒言車騎之威訇/隐之盛至於涌躍涇渭跳簸丘山者也)秦¶
神下讋跖䰟負沴(蘇林曰秦文公時庭中有怪化為牛/走到南山梓樹中伐梓樹後化入豐)¶
(水文公惡之故作其象以厭焉今之茸頭是也故曰秦/神服䖍曰沴河岸之坻也晉灼曰沴渚也師古曰跖蹈)¶
<pb:KR2a0007_WYG_087-25a>¶
(也言此神怖讋下入水中自蹈其䰟而負沴渚盖戚懼/之甚也跖音之亦反坻音直尸反○宋祁曰注文茸字)¶
(上當有/旄字)河靈矍踢不華蹈襄(蘇林曰河靈巨靈也華華/山也襄襄山也掌據之足)¶
(蹈之也踢音試即反服䖍曰踢音石㚟反師古曰矍踢/驚動之貌矍音钁踢二音並通不古掌字凡言此者以)¶
(車騎之衆羽旄之盛故秦神河靈莫不恐懼而自放也/○宋祁曰江鄰幾云趙師民指中條山曰此所謂襄山)¶
(揚雄賦不華蹈襄檢余靖初校漢書監本作襄馳介問/之云据郊祀志襄字誤矣郊祀志云自華以西名山七)¶
(華山薄山薄山者襄山也史記封禪書却作襄山徐廣/云蒲坂縣有襄山則知二字紛錯乆矣又襄一本作㠤)¶
(蕭該音義曰該案説文字林並無㠤字未詳其音請俟/來哲李善注西京賦引河東賦云河靈矍踢掌華蹈襄)¶
遂臻陰宫穆穆肅肅蹲蹲如也(師古曰隂宫汾隂之宫/也穆穆靜也肅肅敬也)¶
<pb:KR2a0007_WYG_087-25b>¶
(蹲蹲行有節也/蹲音千旬反)靈祗既鄉五位時叙(師古曰鄉讀曰嚮/服䖍曰五位五方)¶
(之神/也)絪緼𤣥黄將紹厥後(師古曰絪緼天地含氣也𤣥/黄天地色也易下繫辭曰天)¶
(地絪縕萬物化淳坤文言曰𤣥黄者天地之雜色也天/𤣥而地黄將大也言天地之氣大興發於祭祀之後絪)¶
(音因緼於云反○宋祁/曰注文含氣當作合氣)於是靈輿安歩周流容與(師古/曰靈)¶
(輿天子之輿也容暇/而安豫也與讀曰豫)以覽虖介山嗟文公而愍推兮勤¶
大禹於龍門(師古曰龍門山禹鑿之/以通河水故勤勞也)灑沈葘於豁瀆兮¶
播九河於東瀕(師古曰灑分也菑古災字也沈災洪水/也豁開也瀆謂江河淮濟也播布也九)¶
(河名在地理志東瀕東海之瀕也禹分治洪水之災通/之四瀆布散九河於東海之瀕也灑音所宜反瀕音頻)¶
<pb:KR2a0007_WYG_087-26a>¶
(又音賔○宋祁曰蕭該音義曰灑沈菑而呀壑瀆兮該/案呀或以為呵呵叱問四瀆也孔武仲筆記亦錄此灑)¶
(韋昭音義作酉旁麗云音䟽佳反又注文江河淮濟字/上當有四瀆字禹字上當有言字分治别本作分河洪)¶
(當改/作泄)登歴觀而遥望兮聊浮㳺以經營樂往昔之遺風¶
兮喜虞氏之所耕(師古曰舜耕歴山故云然○宋/祁曰喜古本作娭韋昭音熙)瞰帝¶
唐之嵩高兮眽隆周之大寧(師古曰瞰眽皆視也帝唐/堯也嵩亦高也嵩高者謂)¶
(孔子云巍巍乎唯天為大唯堯則之也一曰堯曾遊於/陽城故於嵩高山瞰其遺蹟也大寧者詩大雅云濟濟)¶
(多士文王以寕瞰音苦濫反眽即覔字/○宋祁曰眽别本作䀼爾雅曰相視也)汨低回而不能¶
去兮行睨陔下與彭城(應劭曰睨不正視也彭城項羽/所都也晉灼曰陔下項羽敗處)¶
<pb:KR2a0007_WYG_087-26b>¶
(也師古曰汨往意也低回猶言徘徊也行且/也意且欲往覩也汨音于筆反睨音五系反)濊南巢之¶
坎坷兮易豳岐之夷平(李竒曰南巢桀敗處也易樂也/師古曰濊與穢同坎坷不平貌)¶
(坎音口紺反坷音口賀反易音弋豉反○/宋祁曰南巢湯放桀之處非桀敗處也)乗翠龍而超¶
河兮陟西岳之嶢崝(師古曰翠龍穆天子所乗馬也西/岳即華山也嶢崝謂嶕嶢而崝嶸)¶
(也嶢音堯崝/音士耕反)雲䬠䬠而來迎兮澤滲灕而下降(師古曰/䬠古霏)¶
(字䬠䬠雲起貌澤雨露也滲灕流貌也降下也滲音淋/灕音離降音湘江反○宋祁曰滲韋昭史禁反灕蘇林)¶
(曰灕音薄/酒之灕)鬱蕭條其幽藹兮滃汎沛以豐隆(師古曰皆/雲雨之貌)¶
(滃音烏孔反汎音敷/劒反沛音普蓋反)叱風伯於南北兮呵雨師於西東¶
<pb:KR2a0007_WYG_087-27a>¶
(師古曰言皆從命也○宋祁曰淳化/舊本作東西刊誤謂當作西東叶韻)參天地而獨立兮¶
廓盪盪其亡雙(師古曰天地曰二儀王者大位與之合/徳故曰參天地參之言三也盪盪大貌)¶
遵逝虖歸來(師古曰遵路/而旋京師也)以函夏之大漢兮彼曾何足¶
與比功(服䖍曰函夏函諸夏也師古曰函包/容也彼謂堯舜殷周也函讀與含同)建乾坤之¶
貞兆兮将悉總之以羣龍(張晏曰乾六/爻悉稱龍也)麗鉤芒與驂蓐¶
收兮服𤣥㝠及祝融(師古曰鉤芒東方神蓐收西方神/𤣥㝠北方神祝融南方神麗並駕)¶
(也驂三馬也言皆役服也○宋祁曰驂字可删服/字當作驂蕭該音義曰麗按韋昭作儷儷偶也)敦衆¶
神使式道兮奮六經以攄頌(師古曰敦勉也式表也六/經謂易詩書春秋禮樂也)¶
<pb:KR2a0007_WYG_087-27b>¶
(攄散也頌謂詩頌所以美盛徳之形容也言/發其志而為歌頌也攄音丑於反頌讀曰容)隃於穆之¶
緝熙兮過清廟之雝雝(師古曰周頌清廟之詩云於穆/清廟肅雍顯相昊天有成命之)¶
(詩曰於緝熙言漢徳之盛皆過/之也隃讀與踰同於讀曰烏)軼五帝之遐迹兮躡三¶
皇之高蹤(師古曰軼亦/過也音逸)既發軔於平盈兮誰謂路逺而¶
不能從(服䖍曰軔止車之木將行故發去平盈之地無/高下也師古曰軔音刃○蕭該音義曰軔如戰)¶
(反/)其十二月羽獵(服䖍曰/士負羽)雄從以為昔在二帝三王(應/劭)¶
(曰二帝堯舜/三王夏殷周)宫館臺榭沼池苑囿林麓藪澤財足以奉¶
郊廟御賔客充庖廚而已(師古曰財讀與纔同御待也/充當也○蕭該音義曰林麓)¶
<pb:KR2a0007_WYG_087-28a>¶
(字林守山澤/吏御五舉反)不奪百姓膏腴榖土桑柘之地女有餘布¶
男有餘粟國家殷富上下交足故甘露零其庭醴泉流¶
其唐(應劭曰爾雅廟/中路謂之唐)鳳凰巢其樹黄龍游其沼麒麟臻¶
其囿神爵棲其林昔者禹任益虞而上下和屮木茂(師/古)¶
(曰益臣名也任以為虞虞主山澤之官也上山也下/平地也&KR0708;古草字○宋祁曰益韋昭作□古益字)成¶
湯好田而天下用足文王囿百里民以為尚小齊宣王¶
囿四十里民以為大裕民之與奪民也(師古曰裕饒也/○宋祁曰大字)¶
(上當有/泰字)武帝廣開上林南至宜春鼎胡御宿昆吾(晉灼/曰鼎)¶
<pb:KR2a0007_WYG_087-28b>¶
(胡宫也黄圗以為在藍田昆吾地名也有亭師古曰宜/春近下杜御宿在樊圃西也○宋祁曰御蕭該音義曰)¶
(案說文曰籞禁苑也牛呂反/注文樊圃西姚本圃作川)旁南山而西至長楊五柞¶
(師古曰旁/音步浪反)北繞黄山瀕渭而東(師古曰循渭水涯而/東也瀕音頻又音賔)周¶
袤數百里(師古曰袤/長也音茂)穿昆明池象滇河(師古曰滇音丁/賢反○宋祁曰)¶
(賢一/作𤣥)營建章鳳闕神明馺娑(師古曰殿名也馺音/先合反娑音先河反)漸臺¶
泰液(師古曰漸臺在泰液池中/漸浸也言為池水所浸也)象海水周流方丈瀛洲¶
蓬萊(服䖍曰海中三/山名法效象之)游觀侈靡窮妙極麗雖頗割其三¶
垂以贍齊民(師古曰贍給也齊/民觧在食貨志)然至羽獵田車戎馬器¶
<pb:KR2a0007_WYG_087-29a>¶
械儲偫禁禦所營(師古曰營謂圍守也/○宋祁曰禦當作籞)尚泰奢麗誇詡¶
(師古曰詡大/也音許羽反)非堯舜成湯文王三驅之意也(師古曰三/驅古射獵)¶
(之等也一為籩豆二為賔客三為充君之庖也○宋祁/曰一説三驅者三面驅之闕其一面使有可去之道而)¶
(不忍盡物蓋先王之仁心也/禮所謂天子不合圍者也)又恐後世復修前好不折¶
中㠯泉臺(服䖍曰魯荘公築泉臺非禮也至文公毁之/公羊譏云先祖為之而毁之勿居而已今揚)¶
(雄以宫觀之盛非成帝所造勿修而已當以泉臺/折中也○宋祁曰注文勿居字上當有不如字)故聊¶
因校獵賦以風(師古曰校獵謂圍守禽/獸而大獵也風讀曰諷)其辭曰或稱戲¶
農豈或帝王之彌文哉(師古曰設或人云言儉質者皆/舉伏戲神農為之首是則豈謂)¶
<pb:KR2a0007_WYG_087-29b>¶
(後代帝王彌加文飾乎故論者答之於下也論者雄自/謂也彌猶稍稍也諸家之釋皆不當意徒為煩雜故無)¶
(所/取)論者云否各亦並時而得宜奚必同條而共貫(師古/曰所)¶
(尚不必/同也)則泰山之封烏得七十而有二儀(孟康曰言封/禪各異也師)¶
(古曰若不如是於/何得七十二儀也)是以創業垂綂者俱不見其爽遐邇¶
五三孰知其是非(師古曰爽差也創業垂統皆無差忒/五帝三王誰是誰非言文質政教各)¶
(不同/也)遂作頌曰麗哉神聖處於𤣥宮富既與地虖侔訾¶
貴正與天虖比崇(師古曰頌漢徳也𤣥宫言清静也訾/與貲同○蕭該音義曰侔字林亡又)¶
(反/)齊桓曾不足使扶轂楚嚴未足以為驂乗陿三王之¶
<pb:KR2a0007_WYG_087-30a>¶
阸薜嶠高舉而大興(師古曰薜亦僻字也嶠舉歩貌也/音去昭反○蕭該音義曰陿音洽)¶
(阸諸詮音烏隔反一音於賣反薜/音辟韋昭曰薜平狄反嶠音矯)歴五帝之寥廓渉三¶
皇之登閎(師古曰寥廓空曠也登閎高逺也寥音聊○/蕭該音義曰登閎韋昭曰髙大也諸詮登張)¶
(萌/反)建道德以為師友仁義與為朋於是𤣥冬季月天地¶
隆烈(師古曰北方色黒故曰/𤣥冬隆烈者陰氣盛)萬物權輿於内徂落於外¶
(師古曰權輿始也徂落死也言草木萌/牙始生於内而枝葉凋毁死傷於外也)帝將惟田于靈¶
之囿(師古曰靈囿有靈徳之苑囿也/詩大雅靈臺之篇曰王在靈囿)開北垠受不周之¶
制(孟康曰西北為不周風謂冬/時也師古曰垠厓也音銀)以終始顓頊𤣥㝠之綂¶
<pb:KR2a0007_WYG_087-30b>¶
(應劭曰顓頊𤣥㝠皆北方之神主殺/戮也○宋祁曰姚本注文無之字)廼詔虞人典澤東¶
延昆鄰西馳闛闔(張晏曰東至昆明之邊也師古曰昆/明池邊也闛闔門名也闛讀與閶同)¶
(也又音/吐郎反)儲積共偫戍卒夾道(師古曰共讀曰/供偫音丈紀反)斬叢棘夷¶
野草(師古曰/夷平也)禦自汧渭經營酆鎬(應劭曰禦禁也師古/曰將獵其中故止禁)¶
(不得人行及獸出也汧渭以/東酆鎬以西皆為獵圍也)章皇周流出入日月天與¶
地杳(師古曰章皇周流言匝徧也謂苑囿之大遥望日/月皆從中出入而天地之際杳然縣逺也説者反)¶
(以杳為㳫觧云重㳫非惟乖理蓋已失韻○宋/祁曰杳然舊作者刊誤改者作杳景本無然字)爾廼虎¶
路三嵏以為司馬圍經百里而為殿門(晉灼曰路音洛/服䖍曰以竹虎)¶
<pb:KR2a0007_WYG_087-31a>¶
(落此山也應劭曰外門為司馬門殿門在内也師古曰/落纍也以繩周繞之也三嵏三峯聚之山也嵏音子公)¶
(反○蕭該音義曰該案晁錯傳中周虎落韋/昭曰於城中為藩落如落虎矣謂之虎落)外則正南¶
極海邪界虞淵(應劭曰虞/淵日所入)鴻濛沆茫碣以崇山(師古曰/鴻濛沆)¶
(茫廣大貌碣山特立貌鴻音胡孔反濛/音莫孔反沆音胡浪反茫音莽碣音竭)營合圍會然后¶
先置虖白楊之南昆明靈沼之東(張晏曰先置供具於/前服䖍曰白楊觀名)¶
(○宋祁曰置景本作置諸詮音罝靈沼李/善云三秦記曰昆明池中有靈沼神池)賁育之倫蒙¶
盾負羽杖鏌邪而羅者以萬計(師古曰賁孟賁也育夏/育也皆古之勇士也鏌)¶
(邪大㦸也羅列遮禽獸鏌音莫邪音弋奢反/○宋祁曰注文列字當刪獸下當有也字)其餘荷垂¶
<pb:KR2a0007_WYG_087-31b>¶
天之畢張竟壄之罘靡日月之朱竿曵彗星之飛旗(如/淳)¶
(曰垂天言長大如天之垂也師古曰畢田罔也罘幡車/罔也○蕭該音義曰李善云言畢之大垂天邊也朱竿)¶
(太常之竿也日月為太常河圗曰彗星/者天地之旗也楚詞曰攬彗星以為旗)青雲為紛紅蜺¶
為繯屬之虖昆侖之虚(師古曰紛眊也繯系也屬綴也/昆侖西極之山也繯音下犬反)¶
(屬音之欲反虚讀曰墟○蕭該音義曰紛張晏曰紛燕/尾也韋昭曰紛旗旒也音邠繯該案説文字林三蒼並)¶
(于善反云繯絡也陳武音環通俗/文曰所以懸繩楚曰繯繯胡犬反)渙若天星之羅浩如¶
濤水之波(師古曰天星之羅言布列/也濤水之波言廣大也)淫滛與與前後要¶
遮(師古曰滛淫/與與往來貌)欃槍為闉明月為候(孟康曰闉鬬戰自/障蔽如城門外女)¶
<pb:KR2a0007_WYG_087-32a>¶
(垣/也)熒惑司命天弧發射(張晏曰熒惑法使司不/祥天弧虚危上二星也)鮮扁陸¶
離駢衍佖路(師古曰鮮扁輕疾貌駢衍言其並廣大也/佖次比也一曰滿也扁音篇駢音歩干反)¶
(佖音頻一反又音歩結反○蕭該音義曰鮮扁服䖍曰/扁音篇戰鬬車陳貌也該案服云以春秋傳曰高渠彌)¶
(奉公為魚麗之陳先偏後伍伍承彌縫杜預曰司馬法/曰車二十五乗為偏以車居前以伍次之承偏之隙而)¶
(彌縫闕漏五人為/伍此盖魚麗法也)徽車輕武鴻絧緁獵(師古曰徽車有/徽幟之車也鴻)¶
(絧直馳貌緁獵相差次也鴻音胡孔反絧音徒孔反緁/音㨗○蕭該音義曰鴻諸詮胡棟反絧音慟宋祁曰景)¶
(本注文無之車/至次也十四字)殷殷軫軫被陵縁阪窮㝠極遠者相與¶
迾虖高原之上(師古曰殷軫盛也㝠幽深也殷讀曰隐/○蕭該音義曰諸詮作夐迾夐呼盛反)¶
<pb:KR2a0007_WYG_087-32b>¶
羽騎營營昈分殊事(蘇林曰昈明也師古曰營營周旋/貌也言其服飾分明各殊異也昈)¶
(音/戸)繽紛往來轠轤不絶若光若滅者布虖青林之下(孟/康)¶
(曰轠轤連屬貌如淳曰轠音雷轤音盧師古曰繽紛衆/疾也轠轤環轉也繽音匹人反○蕭該音義曰轠轤韋)¶
(昭音/壘落)於是天子廼以陽鼂始出虖𤣥宮(師古曰陽朝日/出之後也北方)¶
(之宮故/曰𤣥宮)撞鴻鍾建九旒六白虎載靈輿蚩尤並轂蒙公¶
先驅(服䖍曰蒙公蒙恬也孟康曰神名/也師古曰服説是也並音歩浪反)立歴天之旂曵¶
捎星之旃(師古曰歴經也捎猶拂也歴天捎雲言其/高也捎音所交反○宋祁曰校改祈作旂)辟¶
歴列缺吐火施鞭(應劭曰辟歴雷也列缺天隙電照也/師古曰言獵火之燿及馳騎奮鞭如)¶
<pb:KR2a0007_WYG_087-33a>¶
(電吐光及象其疾○蕭/該音義曰施如淳音䝯)萃傱允溶淋離廓落戲八鎮而¶
開關(應劭曰四方四隅為八鎮如淳曰不言九者一鎮/在中天子居之故也師古曰戲讀曰麾謂指麾八)¶
(鎮使之開關也傱音先勇反又音叢溶音容○蕭該音/義曰傱案字林及埤蒼云傱傱走貌也允諸詮音余永)¶
(反溶音勇戲/陳武去危反)飛廉雲師吸嚊潚率鱗羅布列攅以龍翰¶
(師古曰吸嚊開張也潚率聚斂也言布列則如魚鱗之/羅攅聚則如龍之豪翰嚊音許冀反潚音肅翰合韻音)¶
(韓○蕭該音義曰嚊/張晏音彭濞之濞)秋秋蹌蹌入西園切神光(師古曰/秋秋蹌)¶
(蹌騰驤之貌切神光者言車之衆飾相切靡而光起有/若神也蹌音千羊反○宋祁曰秋秋淳化本作啾啾刊)¶
(誤据禮樂志龍秋游改啾為秋案蕭該說啾舊作愁韋/昭音裁梟反今書或作口旁啾該引埤蒼啾啾衆聲也)¶
<pb:KR2a0007_WYG_087-33b>¶
(又引楚詞鳴玉鸞之啾啾猿啾啾兮又夜鳴為/据云又諸詮秋作口旁秋蹌蕭該本作此槍)望平樂¶
徑竹林(張晏曰平樂館名也/晉灼曰在上林中)蹂蕙圃踐蘭唐(師古曰蕙/圃蕙草之)¶
(圃也蘭唐陂唐之上多生蘭也/○宋祁曰踐韋本作跋又作跃)舉㶻烈火轡者施披(師/古)¶
(曰轡者御人執轡也/○宋祁曰披當作技)方馳千駟校騎萬師(師古曰方馳/並驅也校騎)¶
(騎而為部校者也○蕭/該音義曰校張晏音効)虓虎之陳從横膠輵猋泣雷厲¶
驞駍駖磕(服䖍曰虓音哮鄧展曰泣音粒師古曰虓虎/之陳謂勇士奮怒狀如猛獸而為行陳也猋)¶
(泣風疾貌也驞駍駖磕皆聲響衆盛也哮音火交反輵/音葛驞音匹人反駍音普萌反駖音力莖反磕音口盍)¶
(反○蕭該音義曰輵舊作鶷又作謁/驞諸詮作石旁賔磕諸詮苦蓋反)洶洶旭旭天動地¶
<pb:KR2a0007_WYG_087-34a>¶
岋(蘇林曰岋音岋岋動揺之岋師古曰洶音匈岋/音五合反○蕭該音義曰岋韋昭曰岋擬及反)羡漫¶
半散蕭條數千萬里外(師古曰羡音弋戰反○蕭/該音義曰半諸詮音叛)若夫¶
壮士忼慨殊鄉别趣(師古曰鄉/讀曰嚮)東西南北騁耆奔欲(師/古)¶
(曰言隨其所欲而各馳騁取之也耆讀曰嗜欲合韻音/弋樹反○蕭該音義曰耆諸詮音市至反欲字書瑜注)¶
(反/)拕蒼狶跋犀犛蹶浮麋(張晏曰䟦躡也鄭氏曰蹶音/馬蹄蹶之蹶師古曰拕曵也)¶
(跋反戾也蹶蹴也浮麋水上浮者也拕音佗跋音歩末/反○蕭該音義曰狶字林曰東方名豕曰豨語豈反蹶)¶
(諸詮居衛反/鄭氏居月反)斮巨狿搏𤣥蝯(師古曰斮斬也狿獸名也/觧在司馬相如傳斮音側)¶
(畧反○蕭該音/義曰狿音延)騰空虚距連卷(張晏曰連卷之末也師/古曰距即拒字也卷音)¶
<pb:KR2a0007_WYG_087-34b>¶
(拳○宋祁曰今越本距作/歫注歫即距也别本亦同)踔夭蟜娭澗門(師古曰踔走/也夭蟜亦木)¶
(枝曲也娭戲也踔音丑孝反又音徒釣反蟜音矯娭音/許其反○蕭該音義曰踔韋音卓晉灼曰踔音魚罩之)¶
(罩今作晉灼音宋祁曰/娭澗門當作娭澗間)莫莫紛紛山谷為之風猋林叢¶
為之生塵(師古曰莫莫塵埃/貌紛紛亂起貌)及至𫉬夷之徒蹶松栢掌¶
疾棃(服䖍曰𫉬夷能𫉬夷狄者也師古曰掌以掌擊也/○劉敞曰𫉬烏獲夷夷羿皆有力者宋祁曰注文)¶
(擊字下當/有之字)獵蒙蘢轔輕飛(師古曰蒙蘢草木所蒙蔽處/也轔轢也輕飛猶言輕禽也)¶
(轔音/吝)履般首𢃄修蛇(如淳曰般音班班首虎之類也師/古曰履謂踐履之也修長也○蕭)¶
(該音義曰按諸本般首/般作般下蟲當作盤)鉤赤豹摼象犀(師古曰摼/古牽字)跇巒¶
<pb:KR2a0007_WYG_087-35a>¶
阬超唐陂(師古曰跇渡也巒阬並觧於上唐陂陂之有/隄唐者也阬音剛跇音弋制反○蕭該音義)¶
(曰跇鄧展曰跇音厲厲度也/該案字林曰跇述也弋世反)車騎雲會登降闇藹(師古/曰闇)¶
(音烏/感反)泰華為旒熊耳為綴(師古曰旒旌旗之旒/也綴所以縣旌也)木仆山¶
還漫若天外(如淳曰還音旋言山為之回旋也○蕭/該音義曰仆字林疋豆反又疋住反)儲¶
與虖大溥聊浪虖宇内(服䖍曰儲與相羊也溥水厓也/師古曰聊浪言游放也與音餘)¶
(溥音普/浪音琅)於是天清日晏(師古曰晏/無雲也)逢蒙列眥羿氏控弦¶
(師古曰逢蒙及羿皆古善射者列整也控引也○蕭該/音義曰眥字林曰眥目崖也音漬該案淮南曰瞋目裂)¶
(眥靜計反荘周曰多言而/不訾司馬彪曰訾視也)皇車幽輵光純天地(李竒曰/純緣也)¶
<pb:KR2a0007_WYG_087-35b>¶
(師古曰幽輵車聲也輵/音一轄反純音之允反)望舒彌轡(師古曰望舒月御也/彌歛也言天子之車)¶
(歛轡徐行故假望舒/為言耳彌音莫爾反)翼乎徐至於上蘭(晉灼曰上蘭/觀在上林中)移¶
圍徙陳浸滛蹵部(師古曰部軍之部校也言稍聚逼而/重蹵音千欲反○宋祁曰注文重下)¶
(當有/也字)曲隊堅重各案行伍(師古曰隊亦部也案依也隊/音徒内反行音胡郎反○蕭)¶
(該音義曰/重直龍反)壁壘天旋神抶電擊(師古曰言所抶擊如鬼/神雷電也抶音丑乙反)¶
逢之則碎近之則破鳥不及飛獸不得過軍驚師駭刮¶
野掃地(師古曰言殺獲皆盡無/遺餘也掃音先早反)及至䍐車飛揚武騎聿¶
皇(師古曰䍐車畢䍐/之車也聿皇疾貌)蹈飛豹絹嘄陽(師古曰嘄陽費費/也人靣黒身有毛)¶
<pb:KR2a0007_WYG_087-36a>¶
(反踵見人則笑脣蔽其目絹音工犬反嘄音工聊反費/音扶味反○蕭該音義曰絹蘇林曰絹音絹鹿之絹)¶
追天寳出一方(應劭曰矢寳陳寳也晉/灼曰天寳雞頭而人身)應駍聲擊流光¶
壄盡山窮囊括其雌雄(如淳曰陳寳神來下時駍然有/聲又有光精也應劭曰下時窮)¶
(極山川天地之間然後得其雌雄也師古曰雄在/陳倉雌在南陽也故云野盡山窮也駍音普萌反)沈沈¶
容容遥噱虖紭中(師古曰口内之上下名為噱言禽獸/奔走倦極皆遥張噱吐舌於紭罔之)¶
(中也師古曰噱音其畧反紭古紘字○宋祁曰沈蕭/該本作沇音餘水反文選亦作沇沇紭服䖍音宏)三¶
軍芒然窮冘閼與(孟康曰冘行也閼止也言三軍之盛/窮閼禽獸使不得逸漏也晉灼曰閼)¶
(與容貌也師古曰閼與容暇之貌也芒音莫郎反冘音/滛閼音於庶反與音豫○蕭該音義曰窮如淳音穹冘)¶
<pb:KR2a0007_WYG_087-36b>¶
(諸詮余/腫反)亶觀夫票禽之紲隃犀兕之抵觸熊羆之挐攫¶
虎豹之凌遽(師古曰亶讀曰但票禽輕疾之禽也紲與/跇同紲度也隃與踰同挐牽引也攫搏持)¶
(之也凌戰栗也遽惶也票音頻妙反紲音弋制反觸合/韻音昌樹反挐音女居反攫音钁遽音詎○蕭該音義)¶
(曰亶丁但反挐/諸詮奴加反)徒角搶題注䠞竦讋怖魂亡魄失觸輻¶
闗脰(師古曰徒亦但也搶猶刺也題頟也脰頸也言衆/獸迫急以角搶地以頟注地或自觸車輻關頸而)¶
(死也搶音千羊反䠞/音子育反脰音豆)妄發期中進退履獲(師古曰言矢/雖妄發而必)¶
(有中進則覆/之退則獲之)創淫輪夷丘累陵聚(師古曰淫過也夷平/也言創過長血流平)¶
(於車輪也丘累陵聚言其積多/○宋祁曰注文長字一本作大)於是禽殫中衰(師古曰/殫盡也)¶
<pb:KR2a0007_WYG_087-37a>¶
(中射中也/音竹仲反)相與集於靖㝠之館(晉灼曰靖㝠深閑之館/○蕭該音義曰張晏曰)¶
(靖㝠極高/之貌也)以臨珍池灌以岐梁溢以江河(晉灼曰梁梁/山也服䖍曰)¶
(珍池山下之流也○宋祁曰景本無以臨珍池并服䖍/注十四字今按晉灼曰靖㝠深閑之館服䖍曰珍池山)¶
(下之流也當/在珍池字下)東瞰目盡西暢亡厓(師古曰瞰視也目盡/極望也亡厓言廣逺)¶
(也/)隨珠和氏焯爍其陂(師古曰焯古灼字也焯/爍光貌爍音式藥反)玉石嶜¶
崟眩燿青熒(師古曰玉石石之似玉者也嶜崟高鋭貌/青熒言其色青而有光熒也嶜音仕金反)¶
(崟音牛林反○蕭該音義/曰嶜案字詁古文岑字)漢女水潛怪物暗冥不可殫¶
形(應劭曰漢女鄭交甫所逢二女弄大珠大如荆/雞子師古曰不可殫形不能盡其形貌之状)𤣥鸞¶
<pb:KR2a0007_WYG_087-37b>¶
孔雀翡翠垂榮(師古曰言其/毛羽有光華)王雎闗闗鴻鴈嚶嚶(師古/曰王)¶
(雎雎鳩也闗闗和聲也嚶/嬰相命聲也嚶音於耕反)羣娭虖其中噍噍昆鳴(師古/曰娭)¶
(戲也昆同也娭音許/其反噍音子由反)鳬鷖振鷺上下砰磕聲若雷霆(師/古)¶
(曰鳬水鳥即今之野鴨也鷖鳬屬也鷺白鳥也振者言/振羽翼而飛也詩大雅曰鳬鷖在涇周頌曰振鷺于飛)¶
(三者皆水鳥也言其羣飛上下翅翼之/聲若雷霆也鷖音鳥奚反砰音普萌反)乃使文身之技¶
水格鱗蟲(服䖍曰文身越人/也能入水取物)凌堅冰犯嚴淵探巖排碕¶
薄索蛟螭(師古曰嚴言不可犯也巖水岸嶔巖之處也/碕曲岸也薄迫也索搜求也碕音鉅依反嶔)¶
(音口□反○蕭該音義曰探字林曰逺/取也薄索諸詮上音博下音桑各反)蹈獱獺據黿鼉¶
<pb:KR2a0007_WYG_087-38a>¶
(蘇林曰獱音賔師古曰獺形如狗在/水中食魚獱小獺也獺音它曷反)抾靈蠵(鄭氏曰抾/音怯應劭)¶
(曰蠵大龜也雄曰毒冒雌曰觜蠵師古曰抾挹取也又/音袪蠵音弋随反又音攜○蕭該音義曰蠵字林曰龜)¶
(也以/胃鳴)入洞穴出蒼梧(晉灼曰洞穴禹穴也師古曰洞通/也○宋祁曰李善云郭璞山海經)¶
(注曰呉縣南太湖中有包山山下有/洞庭道也言潜行水底無所不通也)乗鉅鱗騎京魚(師/古)¶
(曰京大也或讀/為鯨鯨大魚也)浮彭蠡目有虞(應劭曰彭蠡大澤在豫/章師古曰目猶視也望)¶
(也有虞謂舜陟方/在江南言遥望也)方椎夜光之流離剖明月之珠胎(師/古)¶
(曰珠在蛤中若懷姙然故謂之/胎也椎音直佳反其字從木)鞭洛水之虙妃餉屈原¶
與彭胥(師古曰彭彭咸胥伍子/胥皆水死者虙讀曰伏)於兹虖鴻生鉅儒俄軒¶
<pb:KR2a0007_WYG_087-38b>¶
冕雜衣裳(師古曰俄俄陳舉之貌雜/者言衣與裳皆雜色也)修唐典匡雅頌揖¶
讓於前(師古曰/匡正也)昭光振燿蠁曶如神(師古曰蠁與嚮/同曶與忽同)仁¶
聲惠於北狄武義動於南鄰(師古曰南方有金鄰之國/極逺也故云南鄰一曰鄰)¶
(邑/也)是以旃裘之王胡貉之長移珍來享抗手稱臣(如淳/曰以)¶
(物與人曰移師古曰貉東北夷也享獻也抗/舉手也言其肅恭合掌而拜也貉音莫百反)前入圍口¶
後陳盧山(孟康曰單于南庭山也○/宋祁曰庭下當有南字)羣公常伯楊朱墨¶
翟之徒(師古曰常伯侍中也觧在谷永/傳楊朱墨翟取古賢以為喻也)喟然稱曰(師古/曰喟)¶
(嘆息也音/丘位反)崇哉乎德雖有唐虞大夏成周之隆何以侈¶
<pb:KR2a0007_WYG_087-39a>¶
兹太古之覲東嶽禪梁基舍此世也其誰與哉上猶謙¶
讓而未俞也(張晏曰俞然也/師古曰俞音踰)方將上獵三靈之流下決¶
醴泉之滋(如淳曰三靈日月星垂象之應/也師古曰流者言其和液下流)發黄龍之穴¶
窺鳳凰之巢臨麒麟之囿幸神雀之林奢雲夢侈孟諸¶
(師古曰雲夢楚藪澤名也春秋昭公三年楚靈王與鄭/伯田于江南之夢孟諸宋藪澤名文公十年楚穆王欲)¶
(伐宋昭公導之以田孟諸言/今皆以二者為奢侈而改也)非章華是靈臺(師古曰言/以楚靈王)¶
(章華之臺為非而周文/王靈臺之制為是也)罕徂離宫而輟觀游(師古曰罕/希也徂往)¶
(也輟/止也)土事不飾木功不彫承民乎農桑(師古曰/承舉也)勸之以¶
<pb:KR2a0007_WYG_087-39b>¶
弗迨儕男女使莫違(師古曰儕耦也違謂失/婚姻時也儕音仕皆反)恐貧窮者¶
不徧被洋溢之饒開禁苑散公儲創道徳之囿𢎞仁惠¶
之虞(師古曰虞/與娛同)馳弋乎神明之囿覽觀乎羣臣之有亡¶
放雉菟收罝罘麋鹿芻蕘與百姓共之(師古曰芻所以/飤牛馬蕘草薪)¶
蓋所以臻兹也於是醇洪鬯之徳豐茂世之規(師古曰/洪大也)¶
(鬯與暢同/暢通也)加勞三皇勗勤五帝不亦至乎乃祗荘雍穆¶
之徒(師古曰祗荘敬/也雍穆和也)立君臣之節崇賢聖之業未皇苑¶
囿之麗游獵之靡也(師古曰/皇暇也)因回軫還衡(師古曰軫輿/後横木也衡)¶
<pb:KR2a0007_WYG_087-40a>¶
(轅前横/木也)背阿房反未央¶
　¶
　¶
　¶
　¶
　¶
　¶
　¶
<pb:KR2a0007_WYG_087-40b>¶
　¶
　¶
　¶
　¶
　¶
　¶
　¶
　前漢書卷八十七上¶
#+PROPERTY: JUAN 卷八十七上考證
<pb:KR2a0007_WYG_087-41a>¶
　前漢書卷八十七上考證¶
揚雄傳上不知伯僑周何别也○顧炎武曰謂不知是¶
　何王之别子¶
客有薦雄文似相如者○宋祁曰雄文則線竹頌也○¶
　按線竹頌當作綿竹頌¶
厥髙慶而不可虖疆度○(臣召南/)按疆度昭明文選作¶
　彌度注曰彌終也又列新雉於林薄選作新荑又施¶
　靡虖延屬選作迆靡又軮軋選作坱圠瞵㻞選作璘¶
<pb:KR2a0007_WYG_087-41b>¶
　㻞掍成選作混成棍根選作棍枇王爾選作王繭流¶
　瑕選作流霞清盧選作清矑大抵選所用多近字也¶
臯伊之徒冠倫魁能函甘棠之惠○劉攽曰能屬上句¶
　(○臣召南/)按文選以冠倫魁能為句則劉攽説是也¶
　師古誤以魁字斷句而以能字下連函甘棠之惠甚¶
　屬牽強¶
靈屖迟兮○按選作靈棲遲兮¶
枝鵲露寒○按枝鵲應作鳷鵲司馬相如傳可證也¶
<pb:KR2a0007_WYG_087-42a>¶
嶠髙舉而大興○(臣召南/)按嶠字文選作矯又營合圍¶
　㑹選作為㑹又建九流選作九旒又校騎萬師選作¶
　狡騎又娭澗門選作嬉澗間又沈沈容容選作沇沇¶
　溶溶又噍噍昆明選作昆鳴又承民乎農桑選作¶
　人乎農桑又勸之以弗迨選作弗怠¶
天弧發射注張晏曰天弧虚危上二星也○按注誤弧¶
　星在參星南¶
　¶
<pb:KR2a0007_WYG_087-42b>¶
　¶
　¶
　¶
　¶
　¶
　¶
　¶
　前漢書卷八十七上考證¶
#+PROPERTY: JUAN 卷八十七下
<pb:KR2a0007_WYG_087-43a>¶
欽定四庫全書¶
　前漢書卷八十七下¶
　　漢　　蘭　　臺　　令　　史班　固撰¶
　　唐正議大夫行袐書少監琅邪縣開國子顔師古注¶
　揚雄傳下第五十七下¶
明年上將大誇胡人以多禽獸秋命右扶風發民入南¶
山西自襃斜東至𢎞農南敺漢中(師古曰襃斜南山二/谷名也漢中今梁州)¶
(也斜音弋奢反○宋祁曰李善云明年謂作羽獵賦之/明年即漢書成紀云元延二年冬幸長楊宫從胡客大)¶
<pb:KR2a0007_WYG_087-43b>¶
(校獵是也七畧云羽獵賦永始三年十二月上然永始/三年去校獵之歳首尾四載謂之明年疑班固誤也又)¶
(七略云長楊賦綏和元年上綏和在校獵後四歳/無容元延二年校獵綏和元年賦又疑七畧誤)張羅¶
罔罝罘捕熊羆豪豬虎豹狖玃狐莵麋鹿(師古曰狖似/獼猴仰鼻而)¶
(長尾玃亦獼猴類也長臂善搏玃身長金色狖音弋授/反玃音钁○宋祁曰李善云山海經曰竹山有獸其狀)¶
(如豚白毛毛大如笄而黒端以毛射/物名豪彘竇萃云狀如蝟大如豚)載以檻車輸長楊¶
射熊館(師古曰長楊宫名也在盩厔縣其中有/射熊館○宋祁曰射諸詮音食射反)以罔為¶
周阹(李竒曰阹遮禽獸圍陳也師古曰阹/音祛○宋祁曰阹陳武音古業反)縱禽獸其中¶
令胡人手搏之自取其𫉬上親臨觀焉是時農民不得¶
<pb:KR2a0007_WYG_087-44a>¶
收歛雄從至射熊館還上長楊賦聊因筆墨之成文章故¶
藉翰林以為主人子墨為客卿以風(師古曰藉借/也風讀曰諷)其辭¶
曰子墨客卿問於翰林主人曰盖聞聖主之養民也仁¶
霑而恩洽動不為身(師古曰言/憂百姓也)今年獵長楊先命右扶¶
風左太華而右襃斜(師古曰太華/即西嶽華山)㭬嶻嶭而為弋紆南¶
山以為罝(師古曰嶻嶭即所謂嵳峩山也在京師之北/凡言此者示獵圍之寛廣也嶻嶭音截齧又)¶
(音才葛反又/音五葛反)羅千乗於林莽列萬騎於山隅(師古曰草/乎曰莾)¶
帥軍踤阹錫戎獲胡(師古曰踤足蹵之也錫戎獲胡言/以禽獸賦戎狄令胡人獲取之踤)¶
<pb:KR2a0007_WYG_087-44b>¶
(音才/恤反)搤熊罷拕豪豬(師古曰搤捉持之也豪豬一名帚/豲也自為牝牡者也搤音戹陀音)¶
(陀豲音桓○宋祁/曰拕諸詮音他)木雍槍纍以為儲胥(蘇林曰木擁柵/其外又以竹槍)¶
(纍為外儲也服䖍曰儲胥猶言有餘也師古曰儲峙也/胥須也以木擁槍及纍繩連結以為儲胥言有儲畜以)¶
(待所須也槍音干羊反纍音力佳反○宋祁曰黄朝英/云漢武作儲胥館儲胥猶言皇居也不必言有儲蓄以)¶
(待時須也甘泉賦云近則洪/崖旁皇儲胥弩阹皆宮館名)此天下之窮覽極觀也雖¶
然亦頗擾于農民三旬有餘其廑至矣(師古曰廑/古勤字)而功¶
不圖(張晏曰不可圖畫以示後人師古曰此説非也/圖謀也言百姓其勤勞矣而不見謀贍恤之事)恐¶
不識者外之則以為娛樂之遊内之則不以為乾豆之¶
<pb:KR2a0007_WYG_087-45a>¶
事(師古曰乾豆三驅之一也乾豆/者言為脯羞以充實豆薦宗廟)豈為民乎哉且人君¶
以𤣥默為神澹泊為德(師古曰澹泊安静也澹音徒/濫反泊音歩各反又音魄)今¶
樂遠出以露威靈(師古曰露謂/顯暴不深固)數揺動以罷車甲(師古/曰罷)¶
(讀曰/疲)本非人主之急務也蒙竊或焉(師古曰蒙自/謂蒙蔽也)翰林¶
主人曰吁謂之兹邪(師古曰吁疑怪之辭也謂兹/邪猶云何為如此也吁音于)若客¶
所謂知其一未睹其二見其外不識其内者也僕嘗倦¶
談不能一二其詳(師古曰/詳悉也)請略舉凡而客自覽其切焉¶
(師古曰凡大/指也切要也)客曰唯唯主人曰昔有彊秦封豕其士窫¶
<pb:KR2a0007_WYG_087-45b>¶
窳其民鑿齒之徒相與摩牙而争之(應劭曰淮南子云/堯時窫窳封豨鑿)¶
(齒皆為民害窫窳類貙虎爪食人服䖍曰鑿齒齒長五/尺似鑿亦食人李竒曰以喻秦貪婪殘食其民也師古)¶
(曰封大也窫音/於黠反窳音愈)豪俊麋沸雲擾羣黎為之不康(師古曰/黎衆康)¶
(安/也)於是上帝眷顧高祖髙祖奉命順斗極運天關横鉅¶
海票昆侖(師古曰票猶言揺動也音匹昭/反○宋祁曰票諸詮音匹妙反)提劒而叱之¶
所麾城搟邑下將降旗(李竒曰搟音車幰之幰師古曰/搟舉手擬之也○宋祁曰韋昭)¶
(曰并也音芟蕭該案李善云鄭𤣥注禮記曰搟之言/芟也字林曰搟山檻反呂向云蒼頡篇曰摲指取也)一¶
日之戰不可殫記(師古曰殫盡也不/可盡記言其多也)當此之勤頭蓬不¶
<pb:KR2a0007_WYG_087-46a>¶
暇疏(師古曰蓬謂髪亂如蓬也○/宋祁曰疏與梳疑古通用)飢不及餐鞮鍪生蟣¶
蝨介胄被霑汗(師古曰鞮鍪即兠鍪也鞮音丁奚反鍪/音牟蟣音居豈反○宋祁曰李善云韓)¶
(子曰攻戰無已甲胄生/蟣蝨汗文選協韻音寒)以為萬姓請命虖皇天迺展民¶
之所詘振民之所乏(師古曰展申也振起也○/宋祁曰諸詮曰詘古屈字)規億載¶
恢帝業七年之間而天下密如也(師古曰密静也○宋/祁曰李善云髙祖五)¶
(年誅羽自六年至/十二年崩凡七載)逮至聖文隨風乗流方垂意於至寧¶
躬服節儉綈衣不敝革鞜不穿(師古曰言不穿敝而已/無取紛華也鞜革履音)¶
(踏○宋祁曰注文言字下當/有茍字履字下當有也字)大夏不居木器無文(師古/曰大)¶
<pb:KR2a0007_WYG_087-46b>¶
(夏夏/屋也)於是後宮賤瑇瑁而疎珠璣卻翡翠之飾除彫瑑¶
之巧(師古曰瑑刻/鏤也瑑音篆)惡麗靡而不近斥芬芳而不御(師古/曰斥)¶
(却/也)抑止絲竹晏衍之樂憎聞鄭衞幼眇之聲(師古曰衍/音弋戰反)¶
(幼音一笑/反眇音妙)是以玉衡正而太階平也(師古曰玉衡天儀/也太階解在東方)¶
(朔/傳)其後熏鬻作虐東夷横畔(師古曰鬻音弋六/反横音胡孟反)羌戎睚¶
眦閩越相亂(師古曰睚眦瞋目貌睚音五懈反眦音仕/懈反睚字或作矔矔者怒其目眥也音工)¶
(喚反○宋祁曰蕭該案晉灼音義睚作矔蘇林音貫習/之貫晉灼曰揚雄方言瞋目曰矔該案方言曰矔瞋目)¶
(也梁益之間瞋目/曰矔音光旦反)遐萌為之不安中國蒙被其難(師古/曰遐)¶
<pb:KR2a0007_WYG_087-47a>¶
(逺/也)於是聖武勃怒爰整其旅廼命驃衞(師古曰驃驃騎/霍去病衞衞靑)¶
(也○宋祁曰驃越/本及諸本並作票)汾沄沸渭雲合電發(師古曰汾沄沸/渭奮擊皃汾音)¶
(紛沄/音雲)猋騰波流機駭蠭軼(師古曰猋疾風也騰舉也蠭/與鋒同軼過也如機之駭如)¶
(蠭之過言其疾/也軼與逸同)疾如奔星擊如震霆(師古曰霆雷之/急者霆音廷)砰¶
轒輼破穹廬(應劭曰轒輼匈奴車也師古曰穹廬氈帳/也轒音扶云反輼音於云反○宋祁曰砰)¶
(字當作/碎字)腦沙幕䯝余吾(師古曰腦塗沙幕地䯝入余吾/水言其大破死亡䯝古髓字)¶
遂獵乎王廷(孟康曰匈奴王廷也○/宋祁曰姚本無乎字)敺橐它燒&KR2696;蠡(張/晏)¶
(曰&KR2696;蠡乾酪也以為酪母燒之壞其飬生之/具也師古曰&KR2696;音覔蠡音黎又音來戈反)分梨單于¶
<pb:KR2a0007_WYG_087-47b>¶
磔裂屬國(師古曰梨與剺同謂/剥析也剺音力私反)夷阬谷㧞鹵莽刋山石¶
(師古曰鹵莽淺草之地也/阬音口衡反莽音莫戸反)蹂屍輿厮係累老弱(師古曰/言已死)¶
(則蹂踐其屍破傷者則輿之而行也厮破折也音/斯累音力追反○劉奉世曰輿輿隸厮厮卒也)兗鋋¶
瘢耆金鏃滛夷者數十萬人(如淳曰兗括也孟康曰瘢/耆馬脊創瘢處也蘇林曰)¶
(以耆字為著字著音憤之著鏃著其頭也師古曰鋋鐵/矜小矛也淫夷過傷也據如孟氏之説則箭括及鋋所)¶
(中皆有創瘢於耆而被金鏃過傷者復衆也如蘇氏以/耆字為著字依其所釋則括及鋋所傷皆有瘢又著金)¶
(鏃於頭上而過傷者亦多矣用字既别分句不同據今/書夲多作耆字冝從孟説鋋音蟬又音延著音竹略反)¶
(矜音巨巾反○臣佖曰按字書無兖字今俗以為兖州/字本作沇此兖鋋合作鈗鋋許慎説文鈗字注曰侍臣)¶
<pb:KR2a0007_WYG_087-48a>¶
(所執兵從金允聲周書曰一人冕執鈗讀若允與鋋字/相次又案今文尚書云一人冕執鋭孔安國傳云鋭矛)¶
(屬也疑孔安國之時舊是鈗字後傳寫作鋭耳説文鋭/芒也亦與矛不類矣漢書相承疑誤書為兖字如淳注)¶
(釋乃云兖括也顔師古又依孟康所説為箭括即愈無/所據且箭括非刃豈與鋋小矛同可以傷夷人乎此兖)¶
(字故合作鈗宋祁曰南本亦云憤之著予以意求之/當云耆音著幘之著此最為允憤作幘添一著字)皆¶
稽顙樹頷扶服蛾伏(如淳曰叩頭時項下向則頷樹上/向也師古曰樹豎也頷音胡感反)¶
(服音蒲北反蛾與蟻同蛾伏者言其伏如蟲蟻也○宋/祁曰蕭該音義案韋昭曰稽顙樹頷當依古本作犁顙)¶
(樹頷犁顙顙&KR2049;也樹頷頷觸土也今/作稽顙傳冩誤耳服諸詮音扶北反)二十餘年矣尚不¶
敢惕息(師古曰惕息懼而小/息也息出入氣也)夫天兵四臨幽都先加(師/古)¶
<pb:KR2a0007_WYG_087-48b>¶
(曰幽都北/方謂匈奴)回戈邪指南越相夷(師古曰夷傷也/一曰平殄也)靡節西¶
征羌僰東馳是以遐方疏俗殊鄰絶黨之域(師古曰疏/亦逺也鄰)¶
(邑/也)自上仁所不化茂德所不綏莫不蹻足抗手請獻厥¶
珍(師古曰蹻/舉也音矯)使海内澹然(師古曰澹安/也音徒濫反)永亡邊城之災¶
金革之患今朝廷純仁遵道顯義并包書林聖風雲靡¶
(師古曰靡合/韻音武義反)英華沈浮洋溢八區普天所覆莫不沾濡¶
士有不談王道者則樵夫笑之(師古曰樵夫/采樵之人)故意者以¶
為事罔隆而不殺物靡盛而不虧(師古曰罔靡皆無也/殺衰也音所例反)¶
<pb:KR2a0007_WYG_087-49a>¶
故平不肆險安不忘危(服䖍曰肆棄也師古曰肆放也/不放心於險而常思念也○宋)¶
(祁曰李善云孫卿子曰/平則慮險安則慮危)廼時以有年出兵整輿竦戎(師/古)¶
(曰有年有豐年也因豐年而時出兵也竦/勸也○宋祁曰注文有豐年有字當刪)振師五莋習¶
馬長楊(師古曰振亦整也莋與柞/同○宋祁曰莋文選音作)簡力狡獸校武票禽¶
(師古曰校計量也票禽輕疾之禽也票音頻妙反又音/匹妙反○宋祁曰簡李善曰爾雅曰簡擇也賈逵國語)¶
(注曰簡習也驃越/本别本並作票)廼萃然登南山瞰烏弋(晉灼曰萃集/也服䖍曰三)¶
(十六國烏弋最在其西師/古曰瞰逺視也音口濫反)西厭月&KR1208;東震日域(服䖍曰/&KR1208;音窟)¶
(穴之窟月&KR1208;月所生也師古曰日/域日初出之處也厭音一渉反)又恐後世迷於一時¶
<pb:KR2a0007_WYG_087-49b>¶
之事常以此取國家之大務滛荒田獵陵夷而不禦也¶
(師古曰禦止也○/宋祁曰取當作為)是以車不安軌日未靡旃從者仿佛¶
骩屬而還(張晏曰從者見仿佛委釋廻旋師古曰車不/安軌未及止也日未靡旃不移景也仿佛讀)¶
(曰髣髴骩古委字也屬音之欲反還/讀曰旋○宋祁曰軌越本作軔注同)亦所以奉太宗之¶
烈遵文武之度復三王之田反五帝之虞(師古曰虞與/娛同合韻音)¶
(牛具/反)使農不輟耰工不下機(師古曰耰摩田之器也音/憂○宋祁曰耰當作櫌)¶
婚姻以時男女莫違(師古曰已/觧於上也)出愷弟行簡易(師古曰/易合韻)¶
(音弋/赤反)矜劬勞休力役見百年存孤弱帥與之同苦樂然¶
<pb:KR2a0007_WYG_087-50a>¶
後陳鐘鼓之樂鳴鞀磬之和建碣磍之虡(孟康曰碣磍/刻猛獸為之)¶
(故其形碣磍而盛怒也師古曰鞀古鼗字鞀小鼔也碣/音一轄反磍音轄○宋祁曰孟武云刻作猛獸其形碣)¶
(磍而威/怒也)拮隔鳴球掉八列之舞(師古曰拮隔撃考也鳴/球玉磬也掉搖也搖身)¶
(而舞也一曰拮隔彈鼓也鳴球以玉餙琴瑟也拮音居/黠反球音求又音虯掉音徒釣反○宋祁曰隔韋昭云)¶
(古文為擊蕭該音擊鳴球韋昭曰玉磬也/掉廣雅曰振迅也八列李善云八佾也)酌允鑠肴樂¶
胥(張晏曰允信也鑠美也言酌信義以當酒帥禮樂以/為肴也師古曰小雅車攻之詩曰允矣君子展也大)¶
(成周頌酌之詩曰於鑠王師小雅桑扈之詩/曰君子樂胥故引之為言也胥音先呂反)聽廟中之¶
雍雍受神人之福祜(師古曰大雅思齊之詩曰雍雍在/宫肅肅在廟小雅桑扈之詩曰受)¶
<pb:KR2a0007_WYG_087-50b>¶
(天之祜祜福也音户○/宋祁曰祜考作祐音右)歌投頌吹合雅其勤若此故真¶
神之所勞也(師古曰大雅旱麓之詩曰愷弟君子神所/勞矣勞謂勞来之猶言勸勉也故雄引之)¶
(云勞音郎到反○宋祁/曰麓舊鹿刊誤改作麓)方將俟元符(師古曰元善/也符瑞也)以禪¶
梁甫之基增泰山之髙延光于將来比榮乎往號豈徒¶
欲滛覽浮觀馳騁稉稻之地(○宋祁曰/稉古作粇)周流梨栗之林¶
蹂踐芻蕘誇詡衆庶盛狖玃之收多麋鹿之獲哉且盲¶
不見咫尺(○宋祁曰盲字/下當有者字)而離婁燭千里之隅(師古曰/離婁古)¶
(明目者一號離朱燭照/也○宋祁曰婁力朱反)客徒愛胡人之𫉬我禽獸曾不¶
<pb:KR2a0007_WYG_087-51a>¶
知我亦已獲其王侯言未卒墨客降席再拜稽首曰大¶
哉體乎允非小子之所能及也(師古曰/允信也)廼今日發矇廓¶
然已昭矣哀帝時丁傅董賢用事諸附離之者或起家¶
至二千石(師古曰離/著也音麗)時雄方草太𤣥(○宋祁曰草字/下當有創字)有¶
以自守泊如也(師古曰泊安静/也音歩各反)或謿雄以𤣥尚白(師古/曰𤣥)¶
(黒色也言雄作之不成其色猶白故無/禄位也○宋祁曰或字上當有人字)而雄解之號曰¶
觧謿其辭曰客謿揚子曰吾聞上世之士人綱人紀(師/古)¶
(曰為衆人/之綱紀也)不生則巳生則上尊人君下榮父母析人之¶
<pb:KR2a0007_WYG_087-51b>¶
圭儋人之爵(師古曰析亦分/也儋荷負也)懐人之符分人之禄紆靑¶
拕紫朱丹其轂(師古曰靑紫謂綬之色也紆縈也拕曵/也拕音吐賀反又音徒可反○蕭該音)¶
(義曰拕徒何/反又音他)今子幸得遭明盛之世處不諱之朝與羣¶
賢同行(師古曰同行/謂同行列)歴金門上玉堂有曰矣(應劭曰金/門金馬門)¶
(也晉灼曰黄圖有大/玉堂卜玉堂殿也)曾不能畫一竒出一䇿上説人主¶
下談公卿目如燿星(○宋祁曰越/本燿作曜)舌如電光壹從壹衡¶
論者莫當(師古曰從/音子容反)顧而作太𤣥五千文(師古曰/顧反也)支葉¶
扶疎獨説十餘萬言(師古曰扶/疏分布也)深者入黃泉髙者出蒼¶
<pb:KR2a0007_WYG_087-52a>¶
天大者含元氣纖者入無倫(師古曰纖㣲/之甚無等倫)然而位不過¶
侍郎擢纔給事黄門(師古曰纔淺也言/僅得之也纔音才)意者𤣥得毋尚¶
白乎何為官之拓落也(師古曰拓落不/耦也拓音託)揚子笑而應之¶
曰客徒欲朱丹吾轂不知一跌將赤吾之族也(師古曰/跌足失)¶
(厝也見誅殺者必流血故云赤族跌音徒結反○宋祁/曰竇革云古人謂空盡無物曰赤如赤地千里南史稱)¶
(其家赤貧是也赤族言盡殺無遺/師古注以為流血赤其族大謬)往者周罔觧結羣鹿¶
爭逸(師古曰謂戰/國時諸侯也)離為十二合為六七(師古曰十二謂/魯衛齊楚宋鄭)¶
(燕秦韓趙魏中山也六七者齊/趙韓魏燕楚六國及秦為七也)四分五剖並為戰國(晉/灼)¶
<pb:KR2a0007_WYG_087-52b>¶
(曰道其分離之意四分則交五而裂如田字/○宋祁曰剖韋本作&KR0008;疋力反字林&KR0008;判也)士無常君¶
國亡定臣得士者富失士者貧矯翼厲翮恣意所存(師/古)¶
(曰言来去如鳥之飛各任所息/也○宋祁曰注文任當作止)故士或自盛以橐或鑿¶
坏以遁(應劭曰自盛以橐謂范睢也鑿坏謂顔闔也魯/君聞顔闔賢欲以為相使者往聘因鑿後垣而)¶
(亡坏壁也蘇林曰坏音陪師古曰又音普/回反○蕭該音義曰後垣該案作後坏)是故騶衍以¶
頡亢而取世資(應劭曰衍齊人也著書所言皆大事故/齊人曰談天衍逰諸侯所言則以為迂)¶
(濶逺於事情然終不屈嘗仕於齊位至卿師古曰頡亢/上下不定也頡音下結反亢音胡浪反○宋祁曰晉本)¶
(頡旁從手音挈今不用/李善云頡亢竒怪之辭)孟軻雖連蹇猶為萬乗師(張晏/曰連)¶
<pb:KR2a0007_WYG_087-53a>¶
(蹇難也言值世之屯/難也師古曰連音輦)今大漢左東海(應劭曰㑹/稽東海也)右渠搜¶
(服䖍曰西戎國也應劭曰禹貢析/支渠搜屬雍州在金城河間之西)前畨禺(應劭曰畨禺/南海郡張晏)¶
(曰南越/王都也)後陶塗(如淳曰小國也師古曰駼騊馬出北海/上今此云後陶塗則是北方國名也本)¶
(國出馬因以為名今書本陶字有作椒者流俗所/改○宋祁曰畨蘇林音藩注文馬字上當有此字)東南¶
一尉(孟康曰㑹稽/東部都尉也)西北一候(孟康曰燉煌/玉門關候也)徽以紏墨製¶
以質鈇(師古曰言有罪者則係於徽墨尤惡者則斬以/鈇質也徽紏墨皆繩也質鍖也鈇莝刃也音膚)¶
(鍖音竹林反○蕭該音義曰徽舊作嶶/應劭曰徽音以繩嶶弩之嶶該案音揮)散以禮樂風以¶
詩書(師古曰/風化也)曠以歲月結以倚廬(孟康曰在倚廬行服/三年也應劭曰漢律)¶
<pb:KR2a0007_WYG_087-53b>¶
(以不為親行三年服不得選舉師古曰倚/廬倚牆至地而為之無楣柱倚音於綺反)天下之士雷¶
動雲合魚鱗雜襲咸營于八區(師古曰八/區八方也)家家自以為¶
稷契人人自以為咎繇戴縰垂纓而談者皆擬於阿衡¶
(師古曰縰韜髪/者也音山爾反)五尺童子羞比晏嬰與夷吾(師古曰夷/吾管仲也)¶
(羞比之以其不/為王者之佐)當塗者入靑雲失路者委溝渠旦握權¶
則為卿相夕失埶則為匹夫譬若江湖之雀勃觧之鳥¶
乗鴈集不為之多䨇鳧飛不為之少(應劭曰乗鴈四鴈/也師古曰雀字或)¶
(作厓鳥字或作島島海中山也其義両通乗音食證反/○宋祁曰一本勃觧旁有水字蕭該音義曰案字林渤)¶
<pb:KR2a0007_WYG_087-54a>¶
(澥海别名也/字旁宜安水)昔三仁去而殷虛(師古曰論語稱微子去/之箕子為之奴比干諫)¶
(而死孔子曰殷有三仁焉虗空也/一曰虗讀曰墟言其亡國為丘墟)二老歸而周熾(應劭/曰二)¶
(老伯夷/太公也)子胥死而吳亡種蠡存而粤伯(師古曰伯/讀曰霸)五羖¶
入而秦喜樂毅出而燕懼(師古曰五羖謂百里奚也買/以羖羊之皮五故稱五羖也)¶
范睢以折摺而危穰侯(晉灼曰摺/古拉字也)蔡澤雖噤吟而笑唐¶
舉(師古曰噤吟顉頤之貌澤從唐舉相謂之曰聖人不/相殆先生乎澤曰吾自知富貴噤音鉅錦反吟音魚)¶
(錦反舉合韻/音居御反)故當其有事也非蕭曹子房平勃樊霍則¶
不能安當其亡事也章句之徒相與坐而守之亦亡所¶
<pb:KR2a0007_WYG_087-54b>¶
患(師古曰章句小儒也/患合韻音胡關反)故世亂則聖哲馳騖而不足世¶
治則庸夫髙枕而有餘夫上世之士或觧縛而相(孟康/曰管)¶
(仲/也)或釋褐而傅(孟康曰寗戚也○宋祁曰李善云墨子/曰傅説被褐𢃄索庸築傅巖武丁得之)¶
(舉以為/三公)或倚夷門而笑(應劭曰侯嬴也為夷門卒秦伐/趙趙求救無忌將十餘人往辭)¶
(嬴嬴無所戒更還嬴/笑之以謀告無忌也)或横江潭而漁(服䖍曰漁父也師/古曰江潭而漁潭)¶
(音尋漁合韻音牛助反○宋祁曰注文江潭而漁四字/當刪舊服䖍字作師古今改乂劉淵林注左思魏都賦)¶
(曰潭淵也屈平卜居曰横江潭而漁龔子曰觀淵林之/所引則知子雲之言實本於原也然今卜居無此語豈)¶
(今楚辭非古全本也楚人名深曰潭淵林亦以潭為淵/即當音徒南反若從師古音尋則是水之旁深者耳恐)¶
<pb:KR2a0007_WYG_087-55a>¶
(非/是)或七十説而不遇(應劭曰/孔丘也)或立談間而封侯(服䖍曰/薛公也)¶
(○宋祁曰李善云史記曰虞卿説趙孝成王再/見為趙上卿故號為虞卿譙周曰食邑於虞也)或枉千¶
乗於陋巷(應劭曰齊有小臣稷桓公一日三至而不得/見從者曰可以止矣桓公曰士之傲爵禄者)¶
(固輕其主主傲霸王者亦輕其士縱彼傲爵禄者吾庸/敢傲霸王乎遂見之○宋祁曰注文縱彼傲爵禄者者)¶
(字當/刪)或擁帚彗而先驅(應劭曰鄒衍之燕昭王郊迎擁/彗為之先驅也師古曰彗亦以)¶
(掃者也音/似歳反)是以士頗得信其舌而奮其筆(師古曰信/讀曰申)窒¶
隙蹈瑕而無所詘也(李竒曰君臣上下有釁罅瑕隙乖/離之漸則可抵而取也師古曰窒)¶
(窒塞也罅/音呼駕反)當今縣令不請士郡守不迎師羣卿不揖客¶
<pb:KR2a0007_WYG_087-55b>¶
將相不俛眉(師古曰自髙/抗也俛低也)言竒者見疑行殊者得辟(師/古)¶
(曰辟罪法○宋祁/曰注末當有也字)是以欲談者宛舌而固聲欲行者擬¶
足而投迹(師古曰宛屈也/固閉也擬疑也)鄉使上世之士處虖今(師古/曰鄉)¶
(讀曰/嚮)䇿非甲科行非孝亷舉非方正獨可抗疏時道是¶
非(師古曰抗舉也謂上之也疏者/疏條其事而言之疏音所據反)髙得待詔下觸聞罷¶
(師古曰報/聞而罷之)又安得靑紫(○宋祁曰此下疑脱/師古曰安焉也六字)且吾聞之¶
炎炎者滅隆隆者絶觀雷觀火為盈為實天收其聲地¶
藏其熱(師古曰炎炎火光也隆隆雷聲也人之觀火聽/雷謂其盈實終以天收雷聲地藏火熱則為虗)¶
<pb:KR2a0007_WYG_087-56a>¶
(無言極盛者/亦滅亡也)髙明之家鬼瞰其室(李竒曰鬼神害盈而/福謙也師古曰瞰視)¶
(也音口/濫反)攫挐者亡黙黙者存(師古曰攫挐妄有搏執/牽引也挐音女居反)位¶
極者宗危自守者身全是故知𤣥知黙守道之極爰清¶
爰靜游神之廷(師古曰静合韻音才性反○宋祁曰景/本作爰静爰清案注言合韻才性反則)¶
(正文自合作/爰清爰静也)惟寂惟寞守德之宅世異事變人道不殊¶
彼我易時未知何如(李竒曰或/能勝之)今子廼以鴟梟而笑鳯¶
皇執蝘蜓而謿龜龍(師古曰蝘蜓蜥蜴也/蝘音烏典反蜓音殄)不亦病乎子¶
徒笑我𤣥之尚白吾亦笑子之病甚不遭㬰跗扁鵲(師/古)¶
<pb:KR2a0007_WYG_087-56b>¶
(曰二人皆古良醫也跗音甫無/反○宋祁曰跗字下當有與字)悲夫客曰然則靡𤣥無¶
所成名乎(師古曰靡/亦無也)范蔡以下何必𤣥哉揚子曰范睢¶
魏之亡命也折脅拉髂免於徽索(師古曰髂骨也徽繩/也髂音格○蕭該音)¶
(義曰髂口亞反/字林腰骨也)翕肩蹈背扶服入橐(師古曰翕歛也服/音蒲北反○宋祁)¶
(曰呂向曰翕肩畏懼貌睢初入秦道遇穰侯藏於王稽/車中恐穣侯知之故懼也書傳無蹈背之事扶服謂使)¶
(扶持而入於橐/中橐無底袋也)激卬萬乗之主(如淳曰卬怒也言秦安/得王獨太后穰侯耳師)¶
(古曰卬讀曰仰○宋祁曰陳/正敏云音昂激卬猶激勵也)界涇陽抵穰侯而代之(蘇/林)¶
(曰抵音紙界間其兄弟使疏應/劭曰涇陽秦昭王弟貴用事也)當也(師古曰言/當其際)蔡澤山¶
<pb:KR2a0007_WYG_087-57a>¶
東之匹夫也頷頤折頞涕涶流沫(師古曰頷曲頤也音/欽○宋祁曰頷一作)¶
(顉商敬順曰顉驅音反又曲感反顉猶揺頭也蕭該音/義頷作顩韋昭曰曲上曰顩音欺甚反該案字林曰顩)¶
(醜也丘飲反與韋昭音同字林顩狹面鋭頤之貌也倉/頡篇亦云顩丘歛反又吾檢反頞字林曰鼻莖也一曷)¶
(反涶卽唾/也才卧反)西揖彊秦之相搤其咽炕其氣附其背而奪¶
其位(張晏曰蔡澤説范睢以功成身退禍福之機適值/睢有間於王因薦以自代師古曰搤謂急持之咽)¶
(頸也炕絶也咽音一千反炕音抗○宋祁/曰附當作拊劉良曰拊背猶隨後繼跡也)時也(師古曰/遇其時)¶
天下已定金革已平都於雒陽婁敬委輅脱輓掉三寸¶
之舌(師古曰輅音胡格反輓音晩/掉音徒釣反觧在劉敬傳)建不拔之䇿舉中國¶
<pb:KR2a0007_WYG_087-57b>¶
徙之長安(師古曰不㧞謂其堅固/不㧞也中國謂京師)適也(師古曰/中其適)五帝垂¶
典三王傳禮百世不易叔孫通起於抱鼓之間(師古曰/枹音孚)¶
解甲投戈遂作君臣之儀得也(師古曰/得其所)甫刑靡敝秦法¶
酷烈(師古曰靡/散也音縻)聖漢權制而蕭何造律宜也(師古曰/合其宜)故¶
有造蕭何律於唐虞之世則誖矣(師古曰誖乖/也音布内反)有作叔¶
孫通儀於夏殷之時則惑矣有建婁敬之䇿於成周之¶
世則繆矣有談范蔡之説於金張許史之間則狂矣夫¶
蕭規曹隨(師古曰隨從也言蕭何始/作規模曹参因而從之)留侯畫䇿陳平出¶
<pb:KR2a0007_WYG_087-58a>¶
竒功若泰山嚮若阺隤(師古曰阺音氐巴蜀人名山旁/堆欲墮落曰阺應劭以為天水)¶
(隴氐失之矣氐音丁禮反○宋祁曰蘇林阺音邐迤之/迤弋爾反何承天亦云巴蜀謂山岸傍欲墮者為阺阺)¶
(崩聲聞數百里又龔疇曰按説文巴蜀名岸脅之傍著/欲落&KR2330;者曰氐氐崩聞數百里引揚雄賦嚮若氐隤注)¶
(云承紙切然/則阺當作氐)唯其人之贍知哉亦㑹其時之可為也(師/古)¶
(曰非唯其人贍知/乃㑹時之可為也)故為可為於可為之時則從為不可¶
為於不可為之時則凶夫藺先生收功於章臺(孟康曰/秦昭王)¶
(趙成王飲於此臺藺相如前折昭王也晉灼曰相如獻/璧於此臺師古曰晉説是也謂齎璧入秦秦不與趙地)¶
(相如詭取其璧使人間以歸趙也史記始皇本紀云章/臺在渭南而秦趙㑹飲廼在黽池非章臺也孟説失之)¶
<pb:KR2a0007_WYG_087-58b>¶
四皓采榮於南山(師古曰榮者謂聲名也一曰/榮謂草木之英采取以充實)公孫創¶
業於金馬(孟康曰公孫𢎞/對策於金馬門)驃騎𤼵迹於祁連(師古曰霍/去病也祁)¶
(音子/夷反)司馬長卿竊訾於卓氏東方朔割名於細君(師古/曰割)¶
(損也言以肉歸遺細君是損割其名○宋/祁曰舊夲攷無祁連下注并司馬十六字)僕誠不能與¶
此數公者並故黙然獨守吾太𤣥雄以為賦者將以風¶
之(師古曰風讀曰諷/下以諷刺上也)必推類而言極麗靡之辭閎侈鉅¶
衍競於使人不能加也(師古曰言專/為廣大之言)既廼歸之於正然¶
覽者已過矣(師古曰言其末篇乃從之正道故觀/覽之者但得浮華而無益於諷諫也)往時¶
<pb:KR2a0007_WYG_087-59a>¶
武帝好神仙相如上大人賦欲以風(師古曰風讀曰諷/○宋祁曰正文句)¶
(末别本有也字/今考作之字)帝反縹縹有陵雲之志(師古曰縹/音匹昭反)繇是¶
言之賦勸而不止明矣(師古曰繇/讀與由同)又頗似俳優淳于髠¶
優孟之徒(師古曰髠孟皆滑稽○/宋祁曰注末當有者字)非法度所存賢人君¶
子詩賦之正也於是輟不復為(師古曰/輟止也)而大潭思渾天¶
(師古曰潭深也渾天/天象也渾音胡昆反)參摹而四分之(蘇林曰三析而四/分天之宿度甲乙)¶
(也○劉敞曰參摹者𤣥首一二三也四分者𤣥首四重/也宋祁曰參摹蘇林音模字林曰摹廣求也七具反注)¶
(文三析下當/更有析字)極於八十一旁則三摹九据(晉灼曰据今/據字也據猶)¶
<pb:KR2a0007_WYG_087-59b>¶
(位也/處也)極之七百二十九贊亦自然之道也故觀易者見¶
其卦而名之觀𤣥者數其畫而定之𤣥首四重者非卦¶
也數也其用自天元推一晝一夜隂陽數度律歴之紀¶
九九大運與天終始故𤣥三方九州二十七部八十一¶
家二百四十三表七百二十九贊分為三卷曰一二三¶
與泰初歴相應亦有顓頊之歴焉&KR2616;之以三䇿(蘇林曰/三三而)¶
(分之師古曰/&KR2616;音食列反)開之以休咎絣之以象類(晉灼曰絣雜也/師古曰絣併也)¶
(音幷○宋祁曰開越夲作關絣説/文方并反字林布莖反縷布也)播之以人事(師古曰/播布也)¶
<pb:KR2a0007_WYG_087-60a>¶
文之以五行擬之以道德仁義禮知無主無名(○劉敞/曰當作)¶
(無名今越本學/官本作知名)要合五經茍非其事文不虗生為其泰¶
曼漶而不可知(張晏曰曼音滿漶音緩師古曰曼漶不/分别皃猶言濛鴻也曼音莫幹反漶音)¶
(奐/)故有首衝錯測攡瑩數文掜圖告十一篇(晉灼曰攡/音離服䖍)¶
(曰掜音睨師古曰攡音摛○蕭該音義曰𤣥衝云八十/一家相對若輻輪之衝也今漢書或誤作衡者非也攡)¶
(今漢書及韋昭晉灼音義並作攡字今字書無手傍離/字今人讀漢書相承以攡字音力支反案劉向别録揚)¶
(雄經目有𤣥首𤣥衝𤣥錯𤣥測𤣥舒不作攡字然字林/云攡舒也攡音刃支反太𤣥經曰𤣥者幽攡萬物而不)¶
(見其形宋忠曰攡者張也與晉灼同掜服䖍音兒晉灼/曰掜擬也字林五弟反莊子曰終日握之而手不掜司)¶
<pb:KR2a0007_WYG_087-60b>¶
(馬彪曰但抱而握之手不捉也太𤣥經曰别一以掜於/左手之小指又今人不見太𤣥經及别録以𤣥衝𤣥攡)¶
(下有𤣥營𤣥數𤣥文𤣥掜𤣥圖𤣥告𤣥問合十二篇今/漢書祗有首衝錯測攡營數文掜圖告十一篇皆以觧)¶
(剥𤣥問一篇故云十一該取未詳是故述之龔疇曰太/𤣥自漢宋衷作觧詁吳陸績作釋文范望作贊以至唐)¶
(及國朝為之注觧及音義之類者非一家皆止有十一/篇不知該所謂别録者果何書也衝亦不聞作衡當更)¶
(問知/者)皆以觧剥𤣥體離散其文章句尚不存焉(師古曰/𤣥中之)¶
(文雖有章句其㫖深妙尚不能盡存故觧剥而離散也/○宋祁曰注文也字當作之劉敞曰言此十一篇財以)¶
(離散𤣥文未/有章句也)𤣥文多故不著觀之者難知學之者難成¶
客有難𤣥大深衆人之不好也雄觧之號曰觧難其辭¶
<pb:KR2a0007_WYG_087-61a>¶
曰客難揚子曰凡著書者為衆人之所好也美味期乎¶
合口工聲調於比耳(師古曰比和/也音頻二反)今吾子廼抗辭幽説¶
閎意眇指(師古曰眇/讀曰妙)獨馳騁於有亡之際而陶冶大鑪¶
旁薄羣生(師古曰旁薄/猶言蕩薄也)歴覽者兹年矣而殊不寤(師古/曰兹)¶
(益也兹年言其乆也不寤不曉其意○/宋祁曰兹年及注中兹字並當從水旁)亶費精神於此¶
而煩學者於彼(師古曰亶/讀曰但)譬畫者畫於無形弦者放於¶
無聲殆不可乎(師古曰放依也殆/近也放音甫徃反)揚子曰俞(師古曰俞/然也音踰)¶
若夫閎言崇議幽㣲之塗盖難與覽者同也昔人有觀¶
<pb:KR2a0007_WYG_087-61b>¶
象於天視度於地察法於人者天麗且彌地普而深(師/古)¶
(曰麗著也日月星辰之/所著也彌廣也普遍也)昔人之辭廼玉廼金(師古曰貞/實美麗如)¶
(金玉/也)彼豈好為艱難哉埶不得已也(師古曰/已止也)獨不見夫¶
翠虯絳螭之將登虖天(師古曰虯螭/觧並在前)必聳身於蒼梧之¶
淵不階浮雲翼疾風虛舉而上升則不能撠膠葛騰九¶
閎(師古曰撠挶也膠葛上清之氣也騰升也九閎九天/之門撠音㦸挶音居足反○蕭該音義曰撠如淳曰)¶
(撠著也膠葛大也韋昭曰撠音據畧/反字林撠挶也挶撠持也撠音㦸)日月之經不千里¶
則不能燭六合燿八紘(師古曰燭照也六合謂天地四/方八紘八方之綱維也紘音宏)¶
<pb:KR2a0007_WYG_087-62a>¶
泰山之高不嶕嶢則不能浡滃雲而散歊烝(師古曰嶕/嶢髙皃也)¶
(浡滃盛也滃雲氣皃歊烝氣上出也嶕嶢音樵堯浡音/勃滃音一孔反歊音許照反○宋祁曰蕭該音義曰韋)¶
(昭曰歊氣之𤼵見者也/注文許照當作許昭)是以宓犧氏之作易也(師古曰/宓音伏)¶
緜絡天地經以八卦文王附六爻(師古曰因/而重之)孔子錯其¶
象而彖其辭然後發天地之臧定萬物之基(○宋祁曰/然後字下)¶
(當有/能字)典謨之篇雅頌之聲不温純深潤則不足以揚鴻¶
烈而章緝熈(師古曰造化鴻大也/烈業也緝熈光明也)蓋胥靡為宰(李竒曰/造化之)¶
(神宰割萬物也張晏曰胥相也靡/無也言相師以無為作宰者也)寂寞為尸(李竒曰道/化以寂寞)¶
<pb:KR2a0007_WYG_087-62b>¶
(為/主)大味必淡大音必希(師古曰淡謂無主/味也音徒濫反)大語呌呌大¶
道低回(師古曰呌呌遠聲/也低回紆衍也)是以聲之眇者不可同於衆¶
人之耳(眇讀/曰妙)形之美者不可棍於世俗之目(師古曰棍/亦同也音)¶
(胡本/反)辭之衍者不可齊於庸人之聽(師古曰衍/旁廣也)今夫弦¶
者髙張急徽追趨逐耆則坐者不期而附矣(師古曰徽/琴徽也所)¶
(以表𤼵撫抑之處也追趨逐耆隨所趨嚮/愛嗜而追逐之也趨讀曰趣耆讀曰嗜)試為之施咸¶
池揄六莖𤼵簫韶詠九成則莫有和也(師古曰揄引也/和應也揄音踰)¶
(和音胡/臥反)是故鍾期死伯牙絶絃破琴而不肯與衆鼓(師/古)¶
<pb:KR2a0007_WYG_087-63a>¶
(曰解在司/馬遷傳)獶人亡則匠石輟斤而不敢妄斵(服䖍曰獶/古之善塗)¶
(塈者也施廣領大袖以仰塗而領袖不汙有小飛泥誤/著其鼻因令匠石揮斤而斵知匠石之善斵故敢使之)¶
(也師古曰塈即今之仰泥也獶抆拭也故謂塗者為獶/人獶音乃髙反又音廼回反今書本獶字有作郢者流)¶
(俗改之塈/音許既反)師曠之調鍾竢知音者之在後也(應劭曰晉/平公鍾工)¶
(者以為調矣師曠曰臣竊聼之知其不調也至於師涓/而果知鍾之不調是師曠欲善調之鍾為後世之有知)¶
(音○宋祁曰注文平/公字下當有鑄鍾字)孔子作春秋幾君子之前睹也(師/古)¶
(曰幾讀/曰冀)老聃有遺言貴知我者希(師古曰老子德經云/知我者希則我貴矣)¶
此非其操與(師古曰與/讀曰歟)雄見諸子各以其知舛馳(師古/曰舛)¶
<pb:KR2a0007_WYG_087-63b>¶
(相/背)大氐詆訾聖人即為怪迂析辯詭辭以撓世事(師古/曰大)¶
(氐大歸也詆訾毁也迂逺也析分也詭異也言諸子之/書大歸皆非毁周孔之教為巧辯異辭以攪亂時政也)¶
(訾音紫迂音于撓音火髙反其字從手也○宋祁曰司/馬温公云大氐下脱不字又注文詭異也字下當有撓)¶
(攪也/三字)雖小辯終破大道而或衆使溺於所聞而不自知¶
其非也及太史公記六國歴楚漢訖麟止不與聖人同¶
是非頗謬於經(師古曰頗/普我反)故人時有問雄者常用法應¶
之譔以為十三卷(師古曰譔與撰同○蕭該音義曰字/林譔專教也音論惟禮記音撰字書)¶
(並音/詮)象論語號曰法言法言文多不著獨著其目(師古/曰雄)¶
<pb:KR2a0007_WYG_087-64a>¶
(有序著/篇之意)¶
天降生民倥侗顓蒙(鄭氏曰童蒙無所知也師古曰倥/音空侗音同顓與專同○蕭該音)¶
(義曰案字林及埤蒼倥/音曰㺯反侗音勑動反)恣于情性聰明不開訓諸理(師/古)¶
(曰訓/告也)譔學行第一(○宋祁曰司馬溫/公云行讀如字)¶
降周迄孔成于王道(師古曰周周公旦也迄至也孔孔/子也言自周公以降至於孔子設)¶
(教垂法皆帝王之道○宋祁曰宋咸法/言本迄作訖字林曰迄至也火乞反)終後誕章乖離¶
諸子圖㣲(師古曰言其後澆末虗誕益章乖於七十弟/子所謀微妙之言○劉敞曰誕大也章法也)¶
(言王道息而諸子起也○宋祁曰法言微作徽吳/袐注云圖謀也徽美也辨其異端而謀其徽美)譔吾¶
<pb:KR2a0007_WYG_087-64b>¶
子第二¶
事有本真陳施於億(李竒曰布陳/於億萬事也)動不克咸(李竒曰不/能皆善也)¶
本諸身譔修身第三(○宋祁曰法言億作意温公云咸/感也人欲陳施其意治化天下動)¶
(而不能感人者蓋由外逐浮偽内無本/真不能正已以正物故當必本諸身也)¶
芒芒天道在昔聖考(李竒曰聖人能成天道/○宋祁曰宋咸天作大)過則失中¶
不及則不至不可姦罔(蘇林曰罔誣也言不/可作姦誣於聖道)譔問道第¶
四¶
神心曶怳經緯萬方(師古曰曶讀與忽同○蕭該音義/曰怳音&KR2651;韋昭熈放反該案今音)¶
<pb:KR2a0007_WYG_087-65a>¶
(况為/是)事繫諸道德仁誼禮譔問神第五¶
明哲煌煌旁燭無疆(師古曰煌煌盛貌也燭/照也無疆猶無極也)遜于不虞¶
以保天命(李竒曰常行/遜順備不虞)譔問明第六¶
假言周于天地贊于神明(師古曰假至也○宋祁曰司/馬温公云李宗吳皆作遐光)¶
(謂當作假劉敞曰案本書云吾寡見人之好假也則假/當從充音遐假即遐也其首章曰吾寡見人之好假也)¶
(指此/矣)幽𢎞横廣絶于邇言(李竒曰理過近/世人之言也)譔寡見第七¶
聖人聰明淵懿繼天測靈冠于羣倫經諸范(師古曰經/常也范法)¶
(也○宋祁曰/法言作範)譔五百第八(鄧展曰五百/歳聖人一出)¶
<pb:KR2a0007_WYG_087-65b>¶
立政鼓衆動化天下莫上於中和(鄧展曰鼓/亦動也)中和之𤼵¶
在於哲民情(師古曰哲知也○宋祁曰司馬温公云哲/當作哲晢明也言將𤼵中和之政在先明)¶
(民/情)譔先知第九(○宋祁曰先/景本作光)¶
仲尼以來國君將相卿士名臣參差不齊(師古曰言志/業不同也參)¶
(音𥘉/林反)壹槩諸聖(師古曰以聖人大道槩乎槩音工代反/○宋祁曰别本注文以字上有一字監)¶
(本無又平字/下當有之字)譔重黎第十¶
仲尼之後訖于漢道(○宋祁曰李軌注/法言本訖作迄)德行顔閔股肱¶
蕭曹爰及名將尊卑之條稱述品藻(師古曰品藻者定/其差品及文質)¶
<pb:KR2a0007_WYG_087-66a>¶
譔淵騫第十一(○宋祁曰李軌注法言本無此序云與/重黎共序張慈據子厚云漢書淵騫自)¶
(有序慈疑宏範不見漢書中序故云共序子厚又云或/班固所作宋咸云品歴世之臣以淵騫冠章首有意哉)¶
(子雲也有以長爵之逹弗逮乎廣道之尊乎或云是篇/與重黎共序然漢書有之疑非揚辭而班固實之也未)¶
(知其/據焉)¶
君子純終領聞(李竒曰領理所聞也師古曰純善也領/令也聞名也言君子之道能善於終而)¶
(不失/令名)蠢迪檢押(師古曰蠢動也迪道也由也檢押猶隐/括也言動由檢押也音狎○宋祁曰司)¶
(馬温公云檢/押當作檢柙)旁開聖則譔君子第十二¶
孝莫大於寧親寧親莫大於寧神寧神莫大於四表之¶
<pb:KR2a0007_WYG_087-66b>¶
驩心(師古曰寧安也言大孝之在於尊嚴祖考安/其神靈所以得然者以得四方之外驩心)譔孝¶
至第十三¶
贊曰雄之自序云爾(師古曰自法言目之前/皆是雄本自序之文也)初雄年四¶
十餘自蜀來至游京師(○宋祁曰/至字可刪)大司馬車騎將軍王¶
音竒其文雅召以為門下史薦雄待詔歳餘奏羽獵賦¶
除為郎給事黄門(○宋祁曰通鑑考異云雄自序云上/方郊祠甘泉泰畤召雄待詔承明之)¶
(庭奏甘泉賦其十二月奏羽獵賦事在/元延元年時王音卒已乆蓋王根也)與王莽劉歆並¶
哀帝之初又與董賢同官當成哀平間莽賢皆為三公¶
<pb:KR2a0007_WYG_087-67a>¶
權傾人主所薦莫不拔擢而雄三世不徙官及莽篡位¶
談説之士用符命稱功德𫉬封爵者甚衆雄復不侯(○/宋)¶
(祁曰雄字上/當有唯字)以耆老乆次轉為大夫恬於埶利廼如是¶
(師古曰/恬安也)實好古而樂道其意欲求文章成名於後世(○/宋)¶
(祁曰求字/當作窮)以為經莫大於易故作太𤣥傳莫大於論語¶
作法言史篇莫善於倉頡作訓纂箴莫善於虞箴作州¶
箴(晉均曰九/州之箴也)賦莫深於離騷反而廣之辭莫麗於相如¶
作四賦皆斟酌其本相與放依而馳騁云(師古曰放/音甫往反)用¶
<pb:KR2a0007_WYG_087-67b>¶
心於内不求於外於時人皆曶之(師古曰曶與忽同謂/輕也○宋祁曰注文)¶
(輕下當/有之字)唯劉歆及范逡敬焉(師古曰逡/音千旬反)而桓譚以為絶¶
倫(師古曰/無比類)王莽時劉歆甄豐皆為上公莽既以符命自¶
立即位之後欲絶其原以神前事而豐子尋歆子棻復¶
獻之(師古曰棻亦分字也音扶云反/○宋祁曰注文分字當從木)莽誅豐父子投棻¶
四裔辭所連及便收不請(師古曰不/須奏請)時雄校書天禄閣¶
上治獄事使者來欲收雄雄恐不能自免廼從閣上自¶
投下幾死(師古曰幾/音鉅依反)莽聞之曰雄素不與事何故在此¶
<pb:KR2a0007_WYG_087-68a>¶
(師古曰與/讀曰豫)間請問其故(師古曰使/人宻問之)廼劉棻嘗從雄學作¶
竒字(師古曰古/文之異者)雄不知情(師古曰不知/獻符命之事)有詔勿問然京¶
師為之語曰惟寂寞自投閣爰清静作符命(師古曰以/雄觧謿之)¶
(言譏之也今流俗本云惟寂惟寞自投於閣爰清爰静/作符命妄増之○宋祁曰注文作符命當云作符作命)¶
雄以病免復召為大夫家素貧耆酒(師古曰耆/讀曰嗜)人希至¶
其門時有好事者載酒肴從游學而鉅鹿侯芭常從雄¶
居(服䖍曰/芭音葩)受其太𤣥法言焉劉歆亦嘗觀之謂雄曰空¶
自苦今學者有祿利然尚不能明易又如𤣥何(師古曰/言無奈)¶
<pb:KR2a0007_WYG_087-68b>¶
(之/何)吾恐後人用覆醬瓿也(師古曰瓿音/蔀小甖也)雄笑而不應年¶
七十一天鳳五年卒侯芭為起墳喪之三年時大司空¶
王邑納言嚴尤聞雄死謂桓譚曰子常稱揚雄書豈能¶
傳於後世乎譚曰必傳顧君與譚不及見也(師古曰/顧念也)凡¶
人賤近而貴逺親見揚子雲禄位容貌不能動人故輕¶
其書昔老𣆀著虗無之言兩篇(師古曰謂/道德經也)薄仁義非禮¶
學然後世好之者尚以為過於五經自漢文景之君及¶
司馬遷皆有是言今揚子之書文義至深而論不詭於¶
<pb:KR2a0007_WYG_087-69a>¶
聖人(師古曰詭違也聖/人謂周公孔子)若使遭遇時君更閲賢知為所¶
稱善(師古曰更/音工衡反)則必度越諸子矣(師古曰/度過也)諸儒或譏以¶
為雄非聖人而作經猶春秋吳楚之君僭號稱王蓋誅¶
絶之罪也(師古曰絶謂無&KR1015;嗣也○劉/敞曰絶讀如春秋貶絶之絶)自雄之沒至今¶
四十餘年其法言大行而𤣥終不顯然篇籍具存¶
　¶
　¶
　¶
<pb:KR2a0007_WYG_087-69b>¶
　¶
　¶
　¶
　¶
　¶
　¶
　¶
　前漢書卷八十七下¶
#+PROPERTY: JUAN 卷八十七下考證
<pb:KR2a0007_WYG_087-70a>¶
　前漢書卷八十七下考證¶
揚雄傳下吁謂之兹邪○按文選作吁客何謂兹邪又¶
　垂意於志寧選作至寧又遐萌選作遐氓¶
兖鋋瘢○按張佖謂師古依孟康所説為箭括無所據¶
　此兖字合作鈗然文選作吮鋋瘢¶
亦所以奉太宗之烈遵文武之度○(臣召南/)按太宗文¶
　選作太尊謂髙祖也下句文武之度指文帝武帝於¶
　理甚順若此文作太宗則下句為重出矣¶
<pb:KR2a0007_WYG_087-70b>¶
顧而作太元五千文○(臣召南/)按顧字下脱黙字文選¶
　可證又獨説十餘萬言選作數十餘萬言又纎者入¶
　無倫選作細者入無間¶
或立談間而封侯○文選無間字¶
是以欲談者宛舌而固聲注師古曰固閉也○顧炎武¶
　曰固聲是同聲之誤有文選可證而必欲訓之為固¶
　此小顔之癖也¶
鄉使上世之士處虖今○按選作處乎今世又不遭臾¶
<pb:KR2a0007_WYG_087-71a>¶
　跗扁鵲選作不遭臾跗與扁鵲也又蕭規曹隨選作¶
　夫蕭規曹隨又唯其人之贍知哉唯字選作雖大抵¶
　語助之辭選較本傳多所増减¶
東方朔割名于細君○顧炎武曰名字是炙字之誤文¶
　選可證¶
　¶
　¶
　¶
<pb:KR2a0007_WYG_087-71b>¶
　¶
　¶
　¶
　¶
　¶
　¶
　¶
　前漢書卷八十七下考證¶
